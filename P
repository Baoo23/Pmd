პერსონალური მონაცემი - ინფორმაცია, რომელიც არც თუ ისე მარტივადაა
ხელმისაწვდომი, შეფასებადია შემდეგი ფაქტები: რა სახის ინფოა, ვის
აქვს წვდომა ამ ინფოზე, წვდომის სირთულე და ასევე მონაცემთრა სუბიექტთან კავშირის
სირთულე.

მონაცემთა სუბიექტი - ფიზიკური პირი, რომლის შესახებ მონაცემიც
მუშავდება.

გარდაცვლილ პირთა პერსონალური მონაცემების დამუშავება დასაშვებია:
->გარდაცვლილის მშობლის, შვილის, შვილიშვილის ან მეუღლის
თანხმობით ან თუ გარდაცვალებიდან გასულია 30 წელი;
->მემკვიდრეობასთან დაკავშირებული უფლების რეალიზაციისათვის;
->ისტორიული, სტატისტიკური და კვლევითი მიზნებისათვის.


მონაცემთა დამუშავება - მონაცემების მიმართ განხორციელებული ნებისმიერი ქმედება
(შენახვა, მოპოვება, გადაცემა, შეგროვება, გასაჯაროება და სხვა).



მონაცემთა დამმუშავებელი- პერსონალურ მონაცემებს
ამუშავებს უშუალოდ ან უფლებამოსილი პირის მეშვეობით და განსაზღვრავს
პერსონალური მონაცემების დამუშავების მიზანსა და საშუალებებს.

 უფლებამოსილი პირი - პერსონალურ მონაცემებს ამუშავებს მონაცემთა
დამმუშავებლისათვის ან მისი სახელით.

მიმღები - ნებისმიერი პირი, რომლისთვისაც მჟღავნდება პერსონალური
მონაცემები.

მესამე მხარე - ფიზიკური ან იურიდიული პირი, მონაცემთა სუბიექტის,
დამმუშავებლის, უფლებამოსილი პირის ან იმ პირის გარდა, რომელსაც აქვს
პერსონალურ მონაცემთა დამუშავების უფლება დამმუშავებლის ან
უფლებამოსილი პირის პირდაპირი დავალებით.


თანხმობა, როგორც პერსონალურ მონაცემთა დამუშავების სამართლებრივი
საფუძველი, უნდა იყოს ნებაყოფლობითი, ინფორმირებული და კონკრეტული და
მკაფიოდ გამოხატავდეს დამუშავებაზე თანხმობის სურვილს.


ფსევდონიმიზაცია არის ღონისძიება, რომლის გამოყენებითაც პერსონალური მონაცემები ვეღარ მიეწერება მონაცემთა სუბიექტს, დამატებითი
ინფორმაციის გარეშე, რომელიც შენახულია ცალკე. „გასაღები“, რომელიც მონაცემთა სუბიექტის ხელახლა იდენტიფიცირების შესაძლებლობას იძლევა, 
გამოყოფილად და უსაფრთხოდ უნდა იყოს დაცული. მონაცემები, რომლებმაც ფსევდონიმიზაციის პროცესი გაიარა, პერსონალურ
ინფორმაციად რჩება. ევროკავშირის სამართალში არ არსებობს „ფსევდონიმიზებულ მონაცემთა“ კონცეფცია.

ანონიმიზაციის პროცესი გულისხმობს ყველა იმ ელემენტის ამოღებას პერსონალური მონაცემიდან, რომელთა გარეშეც ისინი უკვე აღარ იძლევა იდენტიფიცირების საშუალებას.

ნამდვილობის დადგენა არის პროცედურა, რომლითაც პირს შეუძლია, დაადასტუროს გარკვეული ვინაობა ან/და უფლებამოსილება გარკვეული ქმედებების განსახორციელებლად, 
როგორიცაა დაცულ ტერიტორიაზე შესვლა ან
თანხის გამოტანა საბანკო ანგარიშიდან.


GDPR-ის თანახმად, თუ ორი ან მეტი დამმუშავებელი ერთობლივად განსაზღვრავს მონაცემთა დამუშავების მიზნებსა და საშუალებებს, ისინი ერთობლივ
დამმუშავებლად მიიჩნევიან. ეს ნიშნავს, რომ აღნიშნულ პირებს შეუძლიათ,
ერთობლივად მიიღონ გადაწყვეტილება მონაცემთა დამუშავების შესახებ,
საერთო მიზნის მისაღწევად.


პერსონალური მონაცემები უნდა დამუშავდეს სამართლიანად.
• მონაცემთა სუბიექტი ინფორმირებული უნდა იყოს რისკების შესახებ,
რათა დამუშავებას არ მოჰყვეს გაუთვალისწინებელი უარყოფითი შედეგები.
• პერსონალური მონაცემები უნდა დამუშავდეს გამჭვირვალედ.
• მონაცემთა დამუშავებამდე, დამმუშავებელმა მონაცემთა სუბიექტს
უნდა შეატყობინოს დამუშავების მიზანი, დამმუშავებლის ვინაობა და
მისამართი, სხვა დეტალებთან ერთად.
• ინფორმაცია მონაცემთა დამუშავების შესახებ წარმოდგენილი უნდა
იყოს გასაგები და მარტივი ენით, რათა მონაცემთა სუბიექტმა ადვილად გაიაზროს შესაბამისი წესები, რისკები, უსაფრთხოების ზომები
და უფლებები.
• მონაცემთა სუბიექტს აქვს მათ მონაცემებზე წვდომის უფლება, დამუშავების ადგილის მიუხედავად.




მინიმიზაცია-> მონაცემები უნდა დამუშავდეს მხოლოდ იმ მოცულობით, რომელიც საჭიროა ლეგიტიმური მიზნის მისაღწევად.
• პერსონალურ მონაცემები უნდა დამუშავდეს მხოლოდ იმ შემთხვევაში,
როდესაც დამუშავების მიზნის მიღწევა, გონივრულობის ფარგლებში, შეუძლებელია სხვა საშუალებებით.
• მონაცემთა დამუშავება არ უნდა იყოს არაპროპორციული ჩარევა კონკრეტულ ინტერესებში, უფლებებსა და თავისუფლებებში. 

შენახვის ვადის შეზღუდვის პრინციპი გულისხმობს, რომ პერსონალური
მონაცემები უნდა წაიშალოს, ან მოხდეს მათი ანონიმიზაცია, როგორც კი
აღარ იქნება საჭირო იმ მიზნებისთვის, რომლებისთვისაც შეგროვდა. 


მონაცემთა დამმუშავებელი ვალდებულია, მონაცემთა სიზუსტის პრინციპი დანერგოს დამუშავების ყველა ოპერაციაში.
• არაზუსტი მონაცემები უნდა წაიშალოს, ან დაუყოვნებლივ გასწორდეს.
• შესაძლებელია, საჭირო გახდეს მონაცემთა რეგულარული შემოწმება და
განახლება, სიზუსტის დასაცავად.


• პერსონალურ მონაცემთა უსაფრთხოებასა და კონფიდენციალობას უდიდესი მნიშვნელობა ენიჭება მონაცემთა სუბიექტებზე უარყოფითი გავლენის თავიდან ასაცილებლად. 
უსაფრთხოების ზომები შეიძლება იყოს ტექნიკური და/ან ორგანიზაციული.
• ფსევდონიმიზაცია არის პროცესი, რომელსაც შეუძლია პერსონალური
მონაცემების დაცვა.
• უსაფრთხოების ზომის შესაბამისობა უნდა განისაზღვროს თითოეულ შემთხვევაში და რეგულარულად გადაიხედოს. 


 პერსონალურ მონაცემთა კანონიერი დამუშავება უნდა აკმყოფილებდეს
შემდეგ კრიტერიუმებს:
• ხორციელდებოდეს მონაცემთა სუბიექტის თანხმობის საფუძველზე;
• ითვალისწინებდეს სახელშეკრულებო ურთიერთობა;
• საჭირო იყოს მონაცემთა დამმუშავებლის სამართლებრივი ვალდებულების შესასრულებლად;
• მოითხოვდეს მონაცემთა სუბიექტის ან სხვა პირის სასიცოცხლო ინტერესები;
• აუცილებელი იყოს საჯარო ინტერესის სფეროში შემავალი ამოცანების შესასრულებლად;
• განაპირობებდეს მონაცემთა დამმუშავებლის ან მესამე პირის კანონიერი ინტერესები, მხოლოდ იმ შემთხვევაში, თუ ამ ინტერესებს
არ გადაწონის მონაცემთა სუბიექტის ინტერესები ან ფუნდამენტური
უფლებები. 


 თანხმობა არის სურვილის ნებაყოფილობითი, კონკრეტული, ინფორმირებული და მკაფიო გამოხატულება, 
 გადმოცემული განცხადებით ან ნათელი და აქტიური ქმედებით, რომლითაც შესაბამისი
პირი აცხადებს თანხმობას თავისი პერსონალური მონაცემების დამუშავებაზე.

დამუშავების უსაფრთხოების წესები მონაცემთა დამმუშავებელსა და
უფლებამოსილ პირს ავალდებულებს შესაბამისი ტექნიკური და ორგანიზაციული ზომების დანერგვას დამუშავების პროცესში ნებისმიერი უნებართვო ჩარევის პრევენციისათვის;
• მონაცემთა უსაფრთხოების აუცილებელი დონე განისაზღვრება შემდეგი
ფაქტორებით:
• ბაზარზე ხელმისწვდომი უსაფრთხოების ზომები ნებისმიერი ტიპის დამუშავებისთვის;
• ხარჯები;
• საფრთხე, რომელსაც დამუშავება უქმნის მონაცემთა სუბიექტების ფუნდამენტურ უფლებებსა და თავისუფლებებს.
• პერსონალური მონაცემების კონფიდენციალობა იმ ზოგადი პრინციპის
ნაწილია, რომელსაც აღიარებს მონაცემთა დაცვის ზოგადი რეგულაცია.

• პერსონალურ მონაცემთა დამუშავების პროცესში ანგარიშვალდებულების უზრუნველსაყოფად, მონაცემთა დამმუშავებელი და უფლებამოსილი
პირი ვალდებულნი არიან, აწარმოონ ჩანაწერები საკუთარი მოვალეობების ფარგლებში შესრულებულ სამუშაოზე და, მოთხოვნის შემთხვევაში,
გადასცენ საზედამხედველო ორგანოებს.
• შესაბამისობის ხელშესაწყობად, მონაცემთა დაცვის ზოგადი რეგულაცია
ითვალისწინებს რამდენიმე ინსტრუმენტს:
• მონაცემთა დაცვის ოფიცრის დანიშვნა გარკვეულ სიტუაციებში;
• როდესაც სავარაუდოა, რომ კონკრეტული ტიპის დამუშავება სერიოზულ საფრთხეს შეუქმნის ფიზიკურ პირთა უფლებებსა და თავისუფლებებს, დამმუშავებელს დაევალოს მონაცემთა დაცვის რისკების
შეფასება;
• წინასწარი კონსულტაციის გავლა შესაბამის საზედამხედველო ორგანოსთან, თუკი მონაცემთა დაცვის რისკების შეფასების თანახმად,
დამუშავება შექმნის შეუქცევად საფრთხეებს, რომელთა აღმოფხვრაც
შეუძლებელია;
• მონაცემთა დამმუშავებლისა და უფლებამოსილი პირის ქცევის კოდექსის შექმნა, რომელიც დეტალურად მიმოიხილავს რეგულაციის
გამოყენებას დამუშავების სხვადასხვა სფეროში;
• სერტიფიცირების მექანიზმები, მონაცემთა დაცვის ბეჭდები და ნიშნები.

მონაცემთა დაცვის ოფიცერი (DPO) არის პირი, რომელიც დამმუშავებელ ორგანიზაციას აწვდის რჩევებს მონაცემთა დაცვის წესებთან შესაბამისობაზე. ის
„ანგარიშვალდებულების ქვაკუთხდია“, ვინაიდან ხელს უწყობს შესაბამისობას და, ამავდროულად, მოქმედებს, როგორც შუამავალი საზედამხედველო
ორგანოებს, მონაცემთა სუბიექტებსა და დამნიშნავ ორგანიზაციას შორის. 


• ინოვაციები საინფორმაციო/საკომუნიკაციო ტექნოლოგიების სფეროში
ცხოვრების ახალ სტილს ქმნის, სადაც სოციალური ურთიერთობები, მეწარმეობა, კერძო და საჯარო სერვისები ციფრულად ერთმანეთთან არის
დაკავშირებული და სულ უფრო მეტი მონაცემების გენერირებას ახდენს.
მათი დიდი ნაწილი პერსონალური მონაცემია.
• მთავრობებს, საწარმოებსა და მოქალაქეებს სულ უფრო ხშირად უწევთ
მონაცემებით მართულ ეკონომიკაში მუშაობა, სადაც თვითონ მონაცემები
იქცა ფასიან აქტივებად.
• „დიდი მონაცემების“ კონცეფცია გულისხმობს როგორც მონაცემებს, ისე
მათ ანალიზს.
• პერსონალური მონაცემები, რომლებიც მუშავდება „დიდი მონაცემების“
ანალიზის ფარგლებში, რეგულირდება ევროკვშირისა და ევროპის საბჭოს კანონმდებლობით.
• მონაცემთა დაცვის წესებსა ან უფლებებთან დაკავშირებული გამონაკლისები მხოლოდ გარკვეულ სიტუაციებს ეხება, როდესაც უფლებით სარგებლობა შეუძლებელია, 
ან საჭიროებს მონაცემთა დამმუშავებლის არაპროპორციულ ძალისხმევას.
• გადაწყვეტილებების მხოლოდ ავტომატური საშუალებებით მიღება ზოგადად აკრძალულია, გარდა გარკვეული გამონაკლისი შემთხვევებისა.
• უფლებათა რეალიზების კუთხით, დიდი მნიშვნელობა ენიჭება მონაცემთა
სუბიექტების ცნობიერების ამაღლებას და მათი მხრიდან კონტროლის
შესაძლებლობას.












1. რას ინფორმაცია უნდა მიეწოდოს მონაცემთა სუბიექტს მონაცემთა დამუშავების
თაობაზე თანხმობის გაცემამდე?
მონაცემთა სუბიექტს უნდა მიეწოდოს შემდეგი ინფორმაცია: მონაცემთა
დამუშავების მიზანი, ხერხები, ვადა. კონკრეტულად რა მონაცემები დამუშავდება,
რომელ საფუძველსა და პრინციპებზე დაყრდნობით, რა ფორმით მოხდება
დამუშავება, რა ვადით იქნება შენახული სუბიექტის პერსონალური მონაცემები,
რომელი კომპანია გამოიყენებს ამ მონაცემებს, ვინ არის უფლებამოსილი პირი, რას
ემსახურება დამუშავება და ა.შ.
2. რას გულისხმობს და რას ემსახურება მონაცემთა უსაფრთხოების დაცვა?
მონაცემთა უსაფრთხოების დაცვა არის პოლიტიკა, რომელიც მკაცრად არის
განსაზღვრული მონაცემთა დამუშავების პროცესში, რათა მაქსიმალურად იყოს
უზრუნველყოფილი მონაცემების კონფიდენციალურობა. იგი ემსახურება
პერსონალურ მონაცემთა დაცულად შენახვას, რაც იმის საწინდარია რომ მონაცემთა
სუბიექტის კანონიერი უფლებები იქნება დაცული და არ მოხდება დარღვევა
(მონაცემთა გასაჯაროვება, უცხო პირების მხრიდან უკანონო შეტევის შედეგად
გაჟონვა, შემდგომში გავრცელება საჯარო სივრცეში/სოციალურ ქსელებში და ა.შ.)
3. რა ძირითადი ფუნქციები აქვს პერსონალურ მონაცემთა დაცვის საზედამხედველო
ორგანოს?
საზედამხედველო ორგანიზაციის ძირითადი ფუნქცია არის სახელმწიფოში მონაცემთა
დაცვის კონტროლი. მას აკისრია ზედამხედველის როლი დამმუშავებლისა და
უფლებამოსილი პირის მიერ პერსონალური მონაცემების დამუშავების პროცესში.
საჭიროების შემთხვევაში გასცემს რჩევებს და რეკომენდაციებს მათ მიმართ. ასევე,
მონაცემთა დაცვის დარღვევის შემთხვევაში მონაცემთა სუბიექტები მიმართავენ ამ
ორგანოს და აგზავნიან საჩივრებს, რომელთა განხილვა არის საზედამხედველო
ორგანოს პირდაპირი მოვალეობა .
4. ჩამოთვალეთ პერსონალურ მონაცემთა დაცვის უფლების აღსრულების
მექანიზმები?
მონაცემთა სუბიექტს შეუძლია მიმართოს საზედამხედველო ორგანოს ან
სასამართლოს, შეიტანოს საჩივარი, მოითხოვოს კომპენსაცია, ფიზიკური ან
მორალური ზიანის ანაზღაურება, სანქციები და ასე შემდეგ.
5. რას გულისხმობს მონაცემთა პორტირების უფლება?
იმ შემთხვევაში თუ მონაცემთა სუბიექტის პერსონალური მონაცემები
უფლებამოსილი პირის მხრიდან მუშავდება ავტომატიზებული ფორმატით ხოლო
სუბიექტსა და დამმუშავებლის შორის ურთიერთობა არის თანხმობის საფუძველზე,
სუბიექტს ენიჭება მონაცემთა პორტირების უფლება. მაგალითისთვის, ანანოს
მიკროსაფინანსო ორგანიზაციაში ოქრო აქვს ჩაბარებული და გაფორმებული სესხი
თანხმობის საფუძველზე. ასეთ შემთხვევაში მას აქვს უფლება მოითოვოს სესხის და
ლომბარდის პორტირება სხვა მიკროსაფინანსო ორგანიზაციაში.
6. რა განსხვავებაა მონაცემთა დამმუშავებელსა და უფლებამოსილ პირს შორის?
მონაცემთა დამმუშავებელი- პერსონალურ მონაცემებს
ამუშავებს უშუალოდ ან უფლებამოსილი პირის მეშვეობით და განსაზღვრავს
პერსონალური მონაცემების დამუშავების მიზანსა და საშუალებებს.

 უფლებამოსილი პირი - პერსონალურ მონაცემებს ამუშავებს მონაცემთა
დამმუშავებლისათვის ან მისი სახელით.

7. რა ფუნქციები აქვს მონაცემთა დაცვის ოფიცერს?
მონაცემთა დაცვის ოფიცერი (DPO) არის პირი, რომელიც დამმუშავებელ ორგანიზაციას აწვდის რჩევებს მონაცემთა დაცვის წესებთან შესაბამისობაზე. ის
„ანგარიშვალდებულების ქვაკუთხდია“, ვინაიდან ხელს უწყობს შესაბამისობას და, ამავდროულად, მოქმედებს, როგორც შუამავალი საზედამხედველო
ორგანოებს, მონაცემთა სუბიექტებსა და დამნიშნავ ორგანიზაციას შორის. 
