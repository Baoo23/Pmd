--------------------------------------------------------------------------------------------------

ფინალურისთვის კითხვები:


1. რა განსხვავებაა მონაცემთა დამმუშავებელსა და უფლებამოსილ პირს შორის?


- მონაცემთა დამმუშავებელი − საჯარო დაწესებულება, ფიზიკური ან იურიდიული პირი, რომელიც
ინდივიდუალურად ან სხვებთან ერთად განსაზღვრავს პერსონალურ მონაცემთა დამუშავების მიზნებსა და
საშუალებებს, უშუალოდ ან უფლებამოსილი პირის მეშვეობით ახორციელებს მონაცემთა დამუშავებას;
- უფლებამოსილი პირი − ნებისმიერი ფიზიკური ან იურიდიული პირი, რომელიც ამუშავებს მონაცემებს
მონაცემთა დამმუშავებლისათვის ან მისი სახელით;

მაგალითად, თუ თქვენ გადაწყვიტეთ, რომ ახალი პროდუქტის შესახებ მომხმარებლებს მოკლე 
ტექსტური შეტყობინებების საშუალებით აცნობოთ და SMS-ების გასაგზავნად კომპანია დაიქირავეთ - 
ის თქვენი უფლებამოსილი პირია თქვენ კი მონაცემთა დამმუშავებლები.

მაგალითი: კომპანია Sunshine-ის დირექტორი გადაწყვეტს, რომ მონაცემები თავისი მომხმარებლების 
შესახებ მართოს Cloudy-მი მონაცემთა „ღრუბლის“ საშუალებით შენახვის სპეციალისტმა. Sunshine
რჩება მონაცემთა დამმუშავებლად, ხოლო Cloudy Company უფლებამოსილ პირად, ვინაიდან, 
კონტრაქტის შესაბამისად, Cloudy-ს მხოლოდ Sunshine-ის მომხმარებელთა მონაცემების გამოყენების 
უფლება აქვს, ამ უკანასკნელის მიერ განსაზღვრული მიზნებით.


2. ვინ იგულისხმება მონაცემთა სუბიექტში?

ფიზიკური პირი, რომლის შესახებ მონაცემიც მუშავდება. ნებისმიერი იდენტიფიცირებული პირი, 
რომლის მონაცემები გროვდება, მუშავდება ან ინახება. მაგალითად, თუ კომპანია აგროვებს 
პერსონალურ ინფორმაციას თავისი მომხმარებლების ან თანამშრომლების შესახებ, ეს ადამიანები 
განიხილებიან მონაცემთა სუბიექტებად. მონაცემთა სუბიექტს აქვს უფლებები თავის პერსონალურ 
მონაცემებთან დაკავშირებით, მათ შორის უფლება აქვს იცოდეს რა მონაცემები გროვდება, რა 
მიზნებისთვის და რისთვის ხდება მათი დამუშავება.


3. რა ინფორმაცია უნდა მიეწოდოს მონაცემთა სუბიექტს მონაცემთა დამუშავების
თაობაზე თანხმობის გაცემამდე?

მონაცემთა დამუშავებაზე თანხმობის მიღებამდე მონაცემთა სუბიექტს უნდა ეცნობოს 
უფლებამოსილი პირის ვინაობა, დამუშავების მიზანი, რა გზით შეგროვდება მონაცემები, 
შეგროვებული მონაცემების ტიპები, მონაცემთა შენახვის ვადა, მონაცემთა სუბიექტის უფლებები, 
დამმუშავებლის ვინაობა, ინფორმაცია თანხმობის გაუქმების, ინფორმაციის მოთხოვნისა 
და მიღების, მონაცემების გასწორების  უფლებისა და ზედამხედველობის 
ორგანოსთან საჩივრის შეტანის შესაძლებლობის შესახებ.


4. რას გულისხმობს და რას ემსახურება მონაცემთა უსაფრთხოების დაცვა?

მონაცემთა უსაფრთხოების დაცვა ითვალისწინებს ისეთ ორგანიზაციული და ტექნიკური 
ზომების მიღებას, რომლებიც უზრუნველყოფს მონაცემთა დაცვას შემთხვევითი ან 
უკანონო განადგურებისაგან , შეცვლისაგან , გამჟღავნებისაგან , მოპოვებისაგან , 
ნებისმიერი სხვა ფორმით უკანონო გამოყენებისა და შემთხვევითი ან უკანონო 
დაკარგვისაგან . დაცული უნდა იყოს მონაცემთა კონფიდენციალურობა, 
მთლიანობა და ხელმისაწვდომობა, არაავტორიზებული წვდომის პრევენცია. 



5. რა ფუნქციები აქვს მონაცემთა დაცვის ოფიცერს?

მონაცემთა დაცვის ოფიცერი (DPO) არის პირი, რომელიც დამმუშავებელ ორგანიზაციას 
აწვდის რჩევებს მონაცემთა დაცვის წესებთან შესაბამისობაზე. ის მოქმედებს, როგორც 
შუამავალი საზედამხედველო ორგანოებს, მონაცემთა სუბიექტებსა და დამნიშნავ 
ორგანიზაციას შორის. მონიტორინგს გაუწევს შესაბამისობას მონაცემთა დაცვის წესებთან; 
დაწესებულებასა და მის თანამშრომლებს, რომლებიც მონაცემებს ამუშავებენ, მიაწოდებს 
ინფორმაციას და გაუწევს კონსულტაციას მათი მოვალეობების შესახებ; ასევე, 
ითანამშრომლებს შესაბამის საზედამხედველო ორგანოსთან. მონაცემთა დაცვის 
ოფიცერი უნდა მონაწილეობდეს რჩევების მიცემაში რისკების შეფასების შესახებ, 
ასევე, დამუშავებასთან დაკავშირებული ჩანაწერების
წარმოებაში. 



6. რა განსხვავებაა ანონიმიზაციასა და ფსევდონიმიზაციას შორის?

• მონაცემები ანონიმურია, თუ აღარ უკავშირდება იდენტიფიცირებულ ან
იდენტიფიცირებად პირს. მონაცემები „შენახული უნდა იყოს ისეთი ფორმით,
რომ მონაცემთა სუბიექტების იდენტიფიცირების შესაძლებლობას იძლეოდეს
მხოლოდ მათი დამუშავების მიზნებისთვის აუცილებელ დროში.“ თუკი 
დამმუშავებელს მონაცემების შენახვა სურს მას შემდეგაც, რაც ისინი საჭირო 
აღარ არის და აღარ ემსახურება თავდაპირველ მიზანს, უნდა მოხდეს მათი 
ანონიმიზაცია.
წარმატებით ანონიმიზებული ინფორმაცია პერსონალურ მონაცემად აღარ
ჩაითვლება და მასზე აღარ გავრცელდება პერსონალურ მონაცემთა დაცვის
კანონმდებლობა.
ანონიმიზაციის პროცესი გულისხმობს ყველა იმ ელემენტის ამოღებას 
პერსონალური მონაცემიდან, რომელთა გარეშეც ისინი უკვე აღარ 
იძლევა იდენტიფიცირების საშუალებას.
 

• ფსევდონიმიზაცია არის ღონისძიება, რომლის გამოყენებითაც პერსონალური 
მონაცემები ვეღარ მიეწერება მონაცემთა სუბიექტს, დამატებითი
ინფორმაციის გარეშე, რომელიც შენახულია ცალკე. „გასაღები“, რომელიც 
მონაცემთა სუბიექტის ხელახლა იდენტიფიცირების შესაძლებლობას იძლევა, 
გამოყოფილად და უსაფრთხოდ უნდა იყოს დაცული. მონაცემები, რომლებმაც 
ფსევდონიმიზაციის პროცესი გაიარა, პერსონალურ ინფორმაციად რჩება. 
პერსონალური მონაცემები შეიცავს ისეთ მახასიათებლებს, როგორიცაა სახელი, 
დაბადების თარიღი, სქესი, მისამართი ან სხვა ელემენტები, რომლებიც '
იდენტიფიცირების შესაძლებლობას იძლევა. პერსონალური მონაცემების
ფსევდონიმიზაციის პროცესი გულისხმობს ამ მახასიათებელთა ჩანაცვლებას
ფსევდონიმით. 


ევროკავშირის სამართალში ფსევდონიმიზაცია ნიშნავს „პერსონალური მონაცემების 
იმგვარ დამუშავებას, როდესაც, დამატებითი ინფორმაციის გამოყენების გარეშე, 
შეუძლებელია მათი დაკავშირება კონკრეტულ მონაცემთა სუბიექტთან, იმ პირობით, 
რომ ეს დამატებითი ინფორმაცია შენახულია ცალკე,
და მონაცემები, ტექნიკური და ორგანიზაციული ზომების მეშვეობით, არ 
უკავშირდება იდენტიფიცირებულ ან იდენტიფიცირებად ფიზიკურ პირს.“ 

ანონიმიზებული მონაცემებისაგან განსხვავებით, ფსევდონიმიზებული ინფორმაცია
კვლავ პერსონალური მონაცემია. შესაბამისად, მასზე ვრცელდება მონაცემთა
დაცვის კანონმდებლობა. 

შექცევადობა:

ანონიმიზაცია, როგორც წესი, შეუქცევადია, რაც იმას ნიშნავს, რომ არ არსებობს 
პრაქტიკული გზა ანონიმური მონაცემებიდან პიროვნებების ხელახლა იდენტიფიკაციისთვის.
ფსევდონიმიზაცია შექცევადია და ორიგინალური მონაცემების ხელახლა იდენტიფიცირება 
შესაძლებელია დამატებითი ინფორმაციის გამოყენებით.

იდენტიფიკაციის დონე:

ანონიმიზაცია მიზნად ისახავს ყველა იდენტიფიკატორის აღმოფხვრას, რათა ხელახალი 
იდენტიფიკაცია პრაქტიკულად შეუძლებელი გახდეს.
ფსევდონიმიზაცია ინარჩუნებს იდენტიფიკაციის გარკვეულ დონეს ფსევდონიმების 
გამოყენებით, რაც შეიძლება შეიცვალოს შესაბამისი ინფორმაციით.

გამოყენების შემთხვევები:

ანონიმიზაცია შესაფერისია სიტუაციებისთვის, სადაც საჭიროა კონფიდენციალურობის 
დაცვის უმაღლესი დონე და ხელახალი იდენტიფიკაცია არ არის საჭირო.
ფსევდონიმიზაცია ხშირად გამოიყენება სცენარებში, სადაც შეიძლება იყოს 
ლეგიტიმური საჭიროება მონაცემთა ხელახალი იდენტიფიცირების კონტროლირებად 
პირობებში, როგორიცაა კვლევა ან ანალიტიკა.



7. რა განსხვავებაა განსაკუთრებული და ჩვეულებრივი კატეგორიის მონაცემებს შორის?

ჩვეულებრივი კატეგორიის მონაცემები მოიცავს საერთო პერსონალურ ინფორმაციას.
სპეციალური კატეგორიის მონაცემები მოიცავს უფრო მგრძნობიარე ინფორმაციას, 
რომელიც დაკავშირებულია ინდივიდის პირად ცხოვრებასთან.
დამუშავების შეზღუდვები:

ჩვეულებრივი კატეგორიის მონაცემები ექვემდებარება მონაცემთა დაცვის ზოგად 
პრინციპებსა და რეგულაციებს. სპეციალური კატეგორიის მონაცემები ექვემდებარება 
დამუშავების უფრო მკაცრ შეზღუდვებს და ხშირად საჭიროა აშკარა თანხმობა ან 
სხვა სამართლებრივი დასაბუთება.
დამუშავების სამართლებრივი საფუძველი:

ჩვეულებრივი კატეგორიის მონაცემები შეიძლება დამუშავდეს სხვადასხვა 
სამართლებრივი საფუძვლების საფუძველზე, მათ შორის თანხმობის, სახელშეკრულებო 
აუცილებლობის ან ლეგიტიმური ინტერესების გათვალისწინებით.
სპეციალური კატეგორიის მონაცემები საჭიროებს უფრო კონკრეტულ სამართლებრივ საფუძველს, 
როგორიცაა აშკარა თანხმობა, სამართლებრივი ვალდებულებები დასაქმების სფეროში ან არსებითი 
საზოგადოებრივი ინტერესის მიზეზების გამო.

სპეციალური კატეგორიის მონაცემები, რომელსაც ხშირად მოიხსენიებენ, როგორც სენსიტიურ მონაცემებს, 
მოიცავს ძალიან მგრძნობიარე ინფორმაციას, როგორიცაა რასობრივი ან ეთნიკური წარმომავლობა, 
პოლიტიკური შეხედულებები, რელიგიური შეხედულებები და ჯანმრთელობის მონაცემები. 
ამ მონაცემების დამუშავება ექვემდებარება მკაცრ რეგულაციებს და დამატებით გარანტიებს 
მისი სენსიტიურობის გამო. ის მოითხოვს კონკრეტულ და მკაფიო სამართლებრივ საფუძველს, 
როგორიცაა აშკარა თანხმობა, სამართლებრივი ვალდებულებები ან არსებითი საჯარო 
ინტერესის მიზეზები.

მეორეს მხრივ, ჩვეულებრივი კატეგორიის მონაცემები მოიცავს საერთო 
პერსონალურ ინფორმაციას, როგორიცაა სახელები, მისამართები და 
საკონტაქტო ინფორმაცია. ჩვეულებრივი მონაცემების დამუშავება ექვემდებარება
მონაცემთა დაცვის სტანდარტულ რეგულაციებსა და პრინციპებს. მისი დამუშავება
შესაძლებელია სხვადასხვა სამართლებრივი საფუძვლების საფუძველზე, მათ 
შორის თანხმობის, სახელშეკრულებო აუცილებლობის ან ლეგიტიმური 
ინტერესების გათვალისწინებით.


---------------------------------------------------------------------------------

1. რა ინფორმაცია უნდა მიეწოდოს მონაცემთა სუბიექტს მონაცემთა დამუშავების
თაობაზე თანხმობის გაცემამდე?
• მონაცემთა სუბიექტს უნდა მიეწოდოს შემდეგი ინფორმაცია: მონაცემთა
დამუშავების მიზანი, ხერხები, ვადა. კონკრეტულად რა მონაცემები დამუშავდება,
რომელ საფუძველსა და პრინციპებზე დაყრდნობით, რა ფორმით მოხდება
დამუშავება, რა ვადით იქნება შენახული სუბიექტის პერსონალური მონაცემები,
რომელი კომპანია გამოიყენებს ამ მონაცემებს, ვინ არის უფლებამოსილი პირი, რას
ემსახურება დამუშავება და ა.შ.


2. რას გულისხმობს და რას ემსახურება მონაცემთა უსაფრთხოების დაცვა?
• მონაცემთა უსაფრთხოების დაცვა არის პოლიტიკა, რომელიც მკაცრად არის
განსაზღვრული მონაცემთა დამუშავების პროცესში, რათა მაქსიმალურად იყოს
უზრუნველყოფილი მონაცემების კონფიდენციალურობა. იგი ემსახურება
პერსონალურ მონაცემთა დაცულად შენახვას, რაც იმის საწინდარია რომ მონაცემთა
სუბიექტის კანონიერი უფლებები იქნება დაცული და არ მოხდება დარღვევა
(მონაცემთა გასაჯაროვება, უცხო პირების მხრიდან უკანონო შეტევის შედეგად
გაჟონვა, შემდგომში გავრცელება საჯარო სივრცეში/სოციალურ ქსელებში და ა.შ.)


3. რა ძირითადი ფუნქციები აქვს პერსონალურ მონაცემთა დაცვის საზედამხედველო ორგანოს?
• საზედამხედველო ორგანიზაციის ძირითადი ფუნქცია არის სახელმწიფოში მონაცემთა
დაცვის კონტროლი. მას აკისრია ზედამხედველის როლი დამმუშავებლისა და
უფლებამოსილი პირის მიერ პერსონალური მონაცემების დამუშავების პროცესში.
საჭიროების შემთხვევაში გასცემს რჩევებს და რეკომენდაციებს მათ მიმართ. ასევე,
მონაცემთა დაცვის დარღვევის შემთხვევაში მონაცემთა სუბიექტები მიმართავენ ამ
ორგანოს და აგზავნიან საჩივრებს, რომელთა განხილვა არის საზედამხედველო
ორგანოს პირდაპირი მოვალეობა .

❑ პერსონალურ მონაცემთა დაცვის სამსახურის უფლებამოსილება:
• განცხადების განხილვა
• ინსპექტირება
• კონსულტაციების გაცემა
• საგანმანათლებლო საქმიანობა

4. ჩამოთვალეთ პერსონალურ მონაცემთა დაცვის უფლების აღსრულების მექანიზმები?
• მონაცემთა სუბიექტს შეუძლია მიმართოს საზედამხედველო ორგანოს ან
სასამართლოს, შეიტანოს საჩივარი, მოითხოვოს კომპენსაცია, ფიზიკური ან
მორალური ზიანის ანაზღაურება, სანქციები და ასე შემდეგ.

5. რას გულისხმობს მონაცემთა პორტირების უფლება?
• იმ შემთხვევაში თუ მონაცემთა სუბიექტის პერსონალური მონაცემები
უფლებამოსილი პირის მხრიდან მუშავდება ავტომატიზებული ფორმატით ხოლო
სუბიექტსა და დამმუშავებლის შორის ურთიერთობა არის თანხმობის საფუძველზე,
სუბიექტს ენიჭება მონაცემთა პორტირების უფლება. მაგალითისთვის, ანანოს
მიკროსაფინანსო ორგანიზაციაში ოქრო აქვს ჩაბარებული და გაფორმებული სესხი
თანხმობის საფუძველზე. ასეთ შემთხვევაში მას აქვს უფლება მოითოვოს სესხის და
ლომბარდის პორტირება სხვა მიკროსაფინანსო ორგანიზაციაში.

❑მონაცემთა პორტირების (გადატანის) უფლება
მონაცემთა სუბიექტებს ენიჭებათ მონაცემთა პორტირების
უფლება, თუკი დამმუშავებლისათვის მიწოდებული
პერსონალური მონაცემები მუშავდება ავტომატიზებული
საშუალებით, თანხმობის საფუძველზე, ან პერსონალური
მონაცემების დამუშავება აუცილებელია სახელშეკრულებო
ვალდებულების შესასრულებლად და ხორციელდება ავტომატური
საშუალებით

❑ მონაცემთა პორტირების უფლება საშუალებას აძლევს პირებს მიიღონ და 
ხელახლა გამოიყენონ თავიანთი პერსონალური მონაცემები სხვადასხვა სერვისებში. 
ის მომხმარებლებს აძლევს უფლებას გადაიტანონ, დააკოპირონ ან გადაიტანონ 
თავიანთი მონაცემები ერთი სერვისის პროვაიდერიდან მეორეზე, რაც ხელს უწყობს
 მომხმარებლის კონტროლს, თავსებადობას და გამჭვირვალობას.




-------------------------------------------------------------------------------------------




==========================
==========================
==========================



----------------------------------------------------------------------------------------------


თეორიული დავალება. მაქსიმალური ქულა - 20

კომპანია X-ის ინტერესია, რომ მასთან დასაქმებულმა პირებმა სამუშაო საათებში
სამსახურეობრივი ელექტრონული ფოსტა და კომპიუტერები არ გამოიყენონ პირადი
მიზნებისათვის. კომპანიის მენეჯერს სურს ყოველთვიურად შემთხვევითი შერჩევის პრინციპით
გადაამოწმოს
10 თანამშრომლის სამსახურებრივი ელ. ფოსტა, კომპიუტერი, თანამშრომლის ინტერნეტ
წვდომები და სხვა აქტივობები. თუ კომპანიას გაუჩნდება ეჭვი ან სხვა წყაროდან მიიღებს 
ინფორმაციას, რომ რომელიმე
თანამშრომლის მხრიდან სამსახურებრივი რესურსების პირადი მიზნებისათვის
გამოყენებას
ჰქონდა ადგილი, დასჭირდება არაგეგმიური შემოწმება, კონკრეტული ფაქტების დადგენა, 
სიღრმისეული მოკვლევა, შემოწმება. თუ სამსახურებრივი საშუალებების პირადი
მიზნებისათვის გამოყენების ფაქტი დადასტურდება კომპანიას შეუძლია თანამშრომელს
გამოუცხადოს საყვედური ან გაათავისუფლოს სამსახურიდან. 

დავალება:
წარმოიდგინეთ, რომ თქვენ ხართ X კომპანიის პერსონალურ მონაცემთა დაცვის ოფიცერი. 
შეადგინეთ თანხმობის ტექსტი, რომელზე ხელმოწერის გზითაც მონაცემთა სუბიექტი
დაგიდასტურებთ, რომ ინფორმირებულია და მოგცემთ საკუთარი პერსონალური
მონაცემების დამუშავების უფლებას ზემოთ აღწერილი მონიტორინგის მიზნებისათვის. 



---------თანხმობის ტექსტი-------------

მე, ______ _______________ (სახელი, გვარი), გამოვხატავ თანხმობას და
უფლებას ვაძლევ X-კომპანიას კანონმდებლობით დადგენილი წესით დაამუშავოს
ჩემი პერსონალური მონაცემები შიდასაორგანიზაციო წესრიგის, დისციპლინის,
სამსახურის კეთილსინდისიერი შესრულების მიზნებისთვის. თანხმობას ვაცხადებ,
რომ X-კომპანიის მიერ გეგმიური, ყოველთვიური შემოწმების პროცესში
შესაძლებელია გავხდე დაკვირვების ობიექტი. დაკვირვების საგანი: სამსახურებრივი
ელ. ფოსტა, კომპიუტერი, თანამშრომლის ინტერნეტ წვდომები, ვიდეოთვალის
ჩანაწერები, სხვა აქტივობები.
თუკი X-კომპანიას გაუჩნდება ეჭვი ან სხვა წყაროებიდან მიიღებს ინფორმაციას, რომ
რომელიმე თანამშრომლის მხრიდან სამსახურებრივი რესურსების პირადი
მიზებისთვის გამოყენებას ჰქონდა ადგილი, X-კომპანია იტოვებს უფლებას ჩაატაროს
არაგეგმიური შემოწმება, კონკრეტული ფაქტების დადგენა, სიღრმისეული მოკვლევა,
შემოწმება. თუ სამსახურებრივი საშუალებების პირადი მიზნებისთვის გამოყენების
ფაქტი დადასტურდება, X-კომპანია იტოვებს უფლებას თანამშრომელს გამოუცხადოს
სიტყვიერი საყვედური ან გაათავისუფლოს სამსახურიდან.
მოცემული პერსონალური მონაცემების დამუშავების ვადა, მიზნებიდან
გამომდინარე, არ არის მკაცრად განსაზღვრული. მონაცემების დამუშავების პროცესი
დაუყონებლივ წყდება, თუკი:
ა) თანამშრომელი იმყოფება შვებულებაში.
ბ) პირი გათავისუფლებულია/არ წარმოადგენს X-კომპანიის თანამშრომელს.

წინამდებარე ხელმოწერით ვადასტურებ, რომ ზედმიწევნით გავეცანი თანხმობის
პირობებს და გამოვხატავ მკაფიო თანხმობას. ____________________________






---------თანხმობის ტექსტი-------------


ეს დოკუმენტი ასახავს პირობებს, რომლითაც X კომპანიას შეუძლია შეაგროვოს და დაამუშაოს თქვენი პერსონალური მონაცემები მონიტორინგის მიზნით. ჩვენ მზად ვართ უზრუნველვყოთ თქვენი პირადი ინფორმაციის კონფიდენციალურობა და უსაფრთხოება.

კომპანია ახორციელებს მონიტორინგის პროგრამას სამუშაო საათებში ოფიციალური რესურსების სწორად და ეფექტურად გამოყენების უზრუნველსაყოფად. ეს მოიცავს მონიტორინგს ელ.ფოსტის მოხმარების, კომპიუტერის აქტივობების და ინტერნეტით წვდომის შესახებ, რათა თავიდან იქნას აცილებული ნებისმიერი არაავტორიზებული ან შეუსაბამო გამოყენება.


[თანამშრომლის სახელი], ამ დოკუმენტზე ხელის მოწერით თანხმობას აცხადებს რომ X-კომპანიის მიერ გეგმიური, ყოველთვიური შემოწმების პროცესში შესაძლებელია გავხდეს დაკვირვების ობიექტი,
და თანახმაა რომ კომპანიამ დაამუშავოს მისი პერსონალური მონაცემები მონიტორინგის მიზნებისათვის კერძოდ სახელი, გვარი, სამსახურეობრივი ელ. ფოსტა, აქტივობა კომპიუტერში, ინტერნეტ წვდომები და სხვა აქტივობები სამსახურის მოწყობილობებზე. მოხდეს მონაცემების მიღება, შეგროვება, გაცნობა, გამოყენება. თანამშრომელს ესმის, რომ ეს დამუშავება აუცილებელია კომპანიის რესურსების გონივრული გამოყენებისა და სამუშაო პროცესის ეფექტურად წარმართვისთვის. აანალიზებს რომ ეს თანხმობა 
მოქმედებს კომპანიაში მისი მუშაობის პერიოდის განმავლობაში. 

დასაქმებული ინფორმირებულია, რომ მის მონიტორინგის მონაცემებზე წვდომა ექნება მხოლოდ უფლებამოსილ პერსონალს, მათ შორის კომპანიის მენეჯერს და პერსონალური მონაცემთა დაცვის ოფიცერს. მონაცემები განიხილება კონფიდენციალურად და გამოყენებული იქნება მხოლოდ მითითებული მიზნებისთვის.

ოფიციალური რესურსების პირად მიზნებისთვის გამოყენებასთან დაკავშირებით სხვა წყაროებიდან მიღებული ეჭვების ან ინფორმაციის შემთხვევაში, მე თანახმა ვარ, რომ კომპანიამ ჩაატაროს დაუგეგმავი ინსპექტირება, სიღრმისეული მოკვლევა და შემოწმება საჭიროებისამებრ.

დასაქმებული აღიარებს ფაქტს, რომ ოფიციალური რესურსების დადასტურებულმა გამოყენებამ 
პირადი მიზნებისთვის შეიძლება გამოიწვიოს საყვედური ან სამსახურიდან გათავისუფლება კომპანიის პოლიტიკის შესაბამისად.

დასაქმებულს უფლება აქვს ნებისმიერ დროს გააუქმოს ეს თანხმობა კომპანიის პერსონალური მონაცემთა დაცვის ოფიცერთან წერილობითი შეტყობინებით. თუმცა, თანხმობის გაუქმებამ შეიძლება გამოიწვიოს დისციპლინური პასუხისმგებლობა კომპანიის პოლიტიკის შესაბამისად.

ქვემოთ ხელმოწერით დაადასტურეთ, რომ წაიკითხეთ და გაიაზრეთ ამ თანხმობის ფორმაში მოცემული პირობები და ეთანხმებით მას.

თანამშრომლის სახელი:  _______________________

თანამშრომლის ხელმოწერა:  _______________________

თარიღი:  ________________________


-------------------------------------------------------------------------------------------




==========================
==========================
==========================




--------------------------------------------------------------------------------------------------

I. თეორიული დავალება (კაზუსი). მაქსიმალური ქულა - 20
ბენო ტუბერკულოზის დიაგნოზით (შენიშვნა: ტუბერკულოზი არის ინფექციური
დაავადება,
რომელიც ვრცელდება ჰაერწვეთოვანი გზით) მკურნალობას იტარებდა ტუბერკულოზისა
და ფილტვის დაავადებათა ეროვნულ ცენტრში, საიდანაც 2021 წლის დეკემბერში გაწერეს
დაავადების დახურული ფორმის დიაგნოზით, რომელიც გარშემომყოფთათვის საფრთხეს
არ წარმოადგენს.
2022 წლის იანვრიდან ბენომ დაიწყო სკოლაში სიარული. ერთ-ერთ გაკვეთილზე ბენოს
დაეწყო ხველა. მასწავლებელმა ჰკითხა მიზეზი, რაზეც ბავშვმა უპასუხა, რომ ადრე
მკურნალობდა ტუბერკულოზის ცენტრში. აღნიშნული ინფორმაცია სწრაფად გავრცელდა
სკოლის მასწავლებლებსა და თანაკლასელების მშობლებში. მთელი სკოლა პანიკამ მოიცვა,
წუხდნენ სხვა ბავშვებსაც ხომ არ გადაედოთ ტუბერკულოზი.
სკოლის დირექტორმა ამ ვითარების გათვალისწინებით, მშობელს მოსთხოვა ბენოს
ჯანმრთელობის მდგომარეობის შესახებ ცნობის ასლის წარმოდგენა. ბენოს მშობელს
ჰქონდა დაზუსტებული ინფორმაცია, რომ მისი შვილის ჯანმრთელობის მდგომარეობა
გარშემომყოფებს საფრთხეს აღარ უქმნიდა და სკოლის დირექტორს მაშინათვე გადასცა
სამედიცინო ცნობის (ფორმა №IV-100/ა) ასლი. ამ ცნობაში დეტალურად იყო აღწერილი
ბენოს ჯანმრთელობის მდგომარეობა, მისი დიაგნოზი, გაწეული მკურნალობა და
სამომავლო რეკომენდაციები.
რამდენიმე კვირის შემდეგ სკოლის დირექტორს ბენოს ჯანმრთელობასთან
დაკავშირებული კითხვებით მიმართა ერთ-ერთმა მასწავლებელმა და მშობელმა.
დირექტორმა მათ აუხსნა, რომ ბენოსგან მომდინარე საფრთხის შესახებ გავრცელებული
ინფორმაცია არ შეესაბამებოდა სიმართლეს და დასტურად ბენოს ჯანმრთელობის
მდგომარების შესახებ ცნობის ასლიც გადასცა, ისე რომ ბენოს მშობლის ინფორმირება არ
მოუხდენია.
გთხოვთ, შეაფასეთ ზემოაღნიშნულ შემთხვევაში ბენოს პერსონალურ მონაცემთა
დამუშავების კანონიერება და უპასუხეთ ქვემოთ მითითებულ კითხვებს. თქვენი პასუხები
უნდა იყოს არგუმენტირებული, დასაბუთებული.


1. სკოლაში დამუშავდა თუ არა ბენოს ჯანმრთელობის მდგომარეობის შესახებ
მონაცემები (დადებითი პასუხის შემთხვევაში, დააზუსტეთ ვინ, რომელი მონაცემი
დაამუშავა და რა ფორმით)?
2. ბენოს ჯანმრთელობის მდგომარეობის შესახებ მონაცემების დამუშავების
თითოეული შემთხვევაში, იყო თუ არა სახეზე მონაცემთა დამუშავების საფუძველი
და დაცული იყო თუ არა მონაცემთა დამუშავების პრინციპები (დააზუსტეთ,
თითოეულ შემთხვევაში დაირღვა თუ არა ბენოს პერსონალურ მონაცემთა დაცვის
უფლება)?


---------კაზუსი----------------

სკოლაში, რომელიც ამ შემთხვევაში არის მონაცემთა დამმუშავბელი, მოხდა ბენოს, მონაცემთა 
სუბიექტის პერსონალური მონაცემების დამუშავება, როდესაც ის დარეგისტრირდა ამ სკოლაში და 
სკოლას გადასცა თავისი პირადი მონაცემები, როგორიცაა პირადი ნომერი, დაბადების მოწმობა და 
ასე შემდეგ. ასევე, მიმღები პირის, დირექტორის მხრიდან მოხდა ბენოს ჯანმრთელობის მდგორმარეობის 
შესახებ მონაცემების დამუშავება, კერძოდ, როდესაც დირექტორმა შეიტყო კაზუსში არღეწილი ამბის შესახებ, 
სავარაუდოდ მასწავლებლებისგან, დაამუშავა ეს ინფორმაცია და გადაწყვიტა, ბენოს მშობლებისგან მოეთხოვა 
სამედიცინო ცნობის ასლი. ამ მოქმედებას განაპირობებს მონაცემთა დამუშავების ორი საფუძველი, პირველი 
არის საჯარო ინტერესი, რადგან მთელ სკოლას მოედო პანიკა და მეორე, მესამე პირის/დამმუშავებლის 
კანონიერი ინტერესი, რადგან ამ ქეისის გამოუძიებლობას მოყვებოდა მშობლების და მასწავლებლების პროტესტი.
მონაცემთა დამუშავების პრინციპები არ დარღვეულა, ყველაფერი გაკეთდა კანონიერი მიზნით. ბენოს 
პერსონალურ მონაცემთა დაცვის უფლება არ დარღვეულა. დამუშავების პროცესი გრძელდება როდესაც 
ის ეცნობა სამედიცინო ცნობის ასლს. ამის შემდეგ ის იტოვებს ამ ცნობას, შესაბამისად, ბენოს 
ჯანმრთელობის შესახებ მნიშვნელოვანი ინფორმაციის უსაფრთხოდ შენახვაში იღებს პასუხისმგებლობას, 
მაგრამ, არღვევს მას, როდესაც რამდენიმე კვირის შემდეგ, მასწავლებლის და მშობლის მოთხოვნის 
საფუძველზე, გადასცემს ამ ცნობას მიმღებ პირს და მესამე მხარეს. აქედან გამომდინარეობს ძირითადი 
პრობლემა. დაირღვა დამუშავების პრინციპები, კერძოდ, უსაფრთხოება და კონფიდენციალობა. 
რაც მნიშვნელოვანია, ბენო არის არასრულწლოვანი, ნებისმიერი ასეთი ქმედების საფუძველი უნდა 
ყოფილიყო მშობლების ინფორმირება და მათგან ნებართვის აღება. მიმღებმა დაარღვია ბენოს მონაცემის 
დამუშავების უფლება, როდესაც არ დაუბრუნა ცნობა მშობლებს და განუსაზღვრელი ვადით ის თავისთვის 
შეინახა. ეს ქმედება არის სრულიად უსაფუძვლო, არ არსებობდა ამის არანაირი რეალური საჭიროება, ამით, 
დირექტორმა ბენოს ჯანმრთელობის შესახებ მონაცემების დაცვის უფლება დაარღვია, რადგან მესამე მხარეს, 
ამ შემთხვევაში მშობელს, თავისუფლად შეუძლია გაასაჯაროვოს ბენოს მონაცემები სხვა მშობლებს და პირებს. 
ამით იზრდება ადამიანების რიცხვი, რომლებიც ფლობენ მოცემულ ინფორმაიას ამის საჭირებოს გარეშე. 
აღსანიშნავია, რომ ბენოს პერსონალური მონაცემების დამუშავება მოხდა იმ მასწავლებლისა და მშობლის
მიერაც, რომლებმაც ცნობა მიიღეს დირექტორისგან.

	დასკვნის სახით შეიძლება ითქვას, რომ დირექტორის მხრიდან სრულიად სამართლიანად 
  განხორციელდა ცნობის მოთხოვნის ფაქტი, მან კანონიერად შეისწავლა ცნობა, მაგრამ დაარღვია 
  ბენოს პერსონალური, კერძოდ ჯანმრთელობის მდგომარეობასთან დაკავშირებული მონაცემების დაცვა, 
  როდესაც შეინახა განუსაზღვრელი ვადის ცნობა, უსაფუძვლოდ და მშობლების დაუკითხავად გადასცა 
  ის სკოლის მასწავლებელს და მშობელს. მოხდა ეთიკურობის პრინციპის დარღვევაც. ამას შესაძლოა 
  მოჰყოლოდა ბენოს მშობლებისთვის სენსიტიური ინფორმაციის გავრცელება სკოლის მასშტაბით, რაც 
  დაუშვებელია და ერთმნიშვნელოვნად არის პერსონალური მონაცემების პრინციპების დარღვევა.



----------------------------------------------------------------------------------------------
______(MONACEMTA DACVIS DARGVEVEBI)

დავალება N6
პერსონალურ მონაცემთა დაცვის საზედამხედველო ორგანომ შეამოწმა სუპერმარკეტების ქსელის
(შემდგომში - კომპანია) მიერ მასთან დასაქმებული პირების ვიდეო-აუდიო მონიტორინგის
კანონიერება.
შემოწმების ფარგლებში დადგინდა, რომ ვიდეოთვალთვალი მიმდინარეობდა უშუალოდ
სავაჭრო ობიექტების (მაღაზიების) დარბაზში, მიმღებში, ავტოფარეხში, ავტოსადგომზე და
მოლარე-ოპერატორის სამუშაო ადგილზე.
ვიდეოთვალთვალის მიმდინარეობის შესახებ გამაფრთხილებელი ერთადერთი ნიშანი
განთავსებული იყო შენობის ცენტრალური შესასვლელის კარზე.
ასევე, ვიდეოთვალთვალი მიმდინარეობდა თანამშრომლებისთვის განკუთვნილ გამოსაცვლელ
ოთახებში. ვიდეოთვალთვალის განხორციელების მიზანს წარმოადგენდა კომპანიის
მომხმარებლების, კომპანიაში დასაქმებული პირების უსაფრთხოების, ამასთან, კომპანიის
საკუთრების და ქონების (პროდუქცია, სალარო აპარატი და ფულადი თანხა) დაცვა.
შემოწმების ფარგლებში ასევე დადგინდა, რომ კომპანიაში დასაქმებული პირები არ იყვნენ
წერილობითი ფორმით ინფორმირებულნი მათ სამუშაო ადგილზე ვიდეოთვალთვალის
მიმდინარეობის და მათი უფლებების შესახებ. ამასთან, საკუთრების დაცვის მიზნით კომპანია
სავაჭრო ობიექტებში (მაღაზიებში) დასაქმებული მოლარე-ოპერატორების სამუშაო ადგილზე,
ვიდეოსათვალთვალო კამერის მეშვეობით, 24 (ოცდაოთხი) საათიან რეჟიმში ახორციელებდა
აუდიომონიტორინგსაც. ჩანაწერებში მოლარე-ოპერატორის მონაცემების გარდა, ასახული იყო
ამავე სავაჭრო ობიექტში (მაღაზიაში) დასაქმებული სხვა პირების აუდიო და ვიდეო ჩანაწერებიც.
გამოავლინეთ და შეაფასეთ მონაცემთა დამუშავებასთან დაკავშირებული დარღვევები. 


--------გამოვლენილი დარღვევები------------

•ვიდეოთვალთვალის მიმდინარეობის შესახებ გამაფრთხილებელი ნიშანი იყო განთავსებული მხოლოდ და მხოლოდ შენობის ცენტრალური შესასვლელის კარზე. ის აუცილებლად უნდა ყოფილიყო განთავსებული ყველა იმ ტერიტორიაზე, სადაც მიმდინარეობდა მონიტორინგი(ამ შემთხვევაში ავტოფარეხში, ავტოსადგომზე და თვითონ შენობაშიც). მონაცემთა სუბიექტი უნდა იცოდეს ვიდეოთვალთვალის შესახებ.
•ვიდეოთვალთვალი მიმდინარეობდა გამოსაცვლელ ოთახებშიც. ვიდეოთვალთვალის განხორციელება დაუშვებელი და არაკანონიერია გამოსაცვლელ ოთახებში, მიზნისდა მიუხედავად.
•დასაქმებული პირები არ იყვნენ ინფორმირებულნი ვიდეომონიტორინგის და მათი უფლებების შესახებ. როდესაც ვიდეოთვალთვალი ხდება სამუშაო ადგილზე, ყველა დასაქმებულმა პირმა უნდა იცოდეს ამის შესახებ, ანუ სათანადოდ უნდა იყოს ინფორმირებული წერილობითი სახით, სადაც წარმოდგენილი იქნება მონაცემთა დამუშავების მიზანი, დამუშავების ვადა და ასევე უნდა იყოს მონაცემთა სუბიექტის(ამ შემთხვევაში დასაქმებული პირის) უფლებები.
•მოლარე-ოპერატორების სამუშაო ადგილზე ამასთანავე ხდებოდა აუდიომონიტორინგიც 24 საათიან რეჟიმში. ამ შემთხვევაში ვიდეოკონტროლი დაშვებულია, რადგან მიზანს წარმოადგენდა „კომპანიის მომხმარებლების, კომპანიაში დასაქმებული პირების უსაფრთხოების, ამასთან, კომპანიის საკუთრების და ქონების (პროდუქცია, სალარო აპარატი და ფულადი თანხა) დაცვა“, თუმცა 24 საათიან რეჟიმში აუდიომონიტორინგი დაუშვებელია, რადგან მკაფიოდ იზრდება დამუშავებული მონაცემების მოცულობა. ამ დროს კომპანია ერევა დასაქმებულის პირად ცხოვრებაში, ისმენს მის საუბრებსა და ზარებს. აუდიომონიტორინგი დაშვებულია მხოლოდ და მხოლოდ მაშინ, როცა მიზანი მიუღწეველია დამუშავების სხვა ფორმებით და იმ შემთხვევაში თუ კი იქნა გამოყენებული, აუცილებელია იყოს დაცული წესები, რომლებიც დამოუკიდებელია ვიდეომონიტორინგის წესებისგან, და არავითარ შემთხვევაში არ ხდებოდეს 24 საათიანი მონიტორინგი.
•ჩანაწერებში მოლარე-ოპერატორის მონაცემების გარდა ასახულია სხვა პირების ჩანაწერებიც. ირღვევა სხვისი უფლებები, რადგან არანაირი გამაფრთხილებელი ნიშანი არაა, რომელიც მათ აცნობებს ამის შესახებ. კომპანია ვალდებულია დააყენოს კამერები ისე, რომ არ მოხდეს არააუცილებელი მონაცემების დამუშავება ან უნდა შეუცვალოს ხედვის არეალი უკვე არსებულ კამერებს ისე, რომ ჩანდეს მხოლოდ და მხოლოდ საჭირო ნაწილი და ჩანაწერებში არ მოხვდნენ სხვა პირები. ამის აუცილებლობა არ არსებობს.
•არ არის განსაზღვრული ვიდეოჩანაწერების შენახვის და დამუშავების ვადა და იმ პირთა სია, რომლებსაც აქვთ წვდომა ამ მონაცემებზე.



--------გამოვლენილი დარღვევები------------

კომპანიის მიზანი  დაიცვას  მომხმარებლების, კომპანიაში დასაქმებული პირების უსაფრთხოება და ამასთან კომპანიის საკუთრება და ქონება ლეგიტიმურია, თუმცა უკანონოა ზოგიერთი მოვლენა, რადგანც სუპერმარკეტში მონაცემთა დამუშავება არ მიმდინარეობს მიზნის პროპორციული მოცულობითა და მიზნის პროპორციული ვადით, არ არის დაცული გამჭირვალობისა და მინიმიზების პრინციპებიც. არ ხდებოდა რეალური საჭიროების განსაზღვრა და არასაჭირო ინფორმაციის გაფილტვრვა.
ვიდეოთვალთვალზე მკაფიო გაფრთხილებები სუპერმარკეტში არ არსებობდა, მხოლოდ ერთი ნიშანი შესასვლელში არ არის საკმარისი არსებული მასშტაბიდან გამომდინარე. მინიშნება იმაზე რომ მიმდინარეობს ვიდეო ჩაწერა, უნდა ყოფილიყო ყველა იმ ტერიტორიაზე, სადაც კამერებია განთავსებული. ასევე საეჭვოა თვალთვალის ლეგიტიმურობა გარკვეულ სივრცეებშიც რადგან ის უნდა განხორციელდეს მკაცრი რეგულაციებისა და წესების დაცვით, თანამშრომლების პერსონალურ მონაცემთა დაცვის გათვალისწინებით.
ასევე დარღვევაა ისიც, რომ არ მოხდა წერილობითი ფორმით ინფორმირება. საჭირო იყო  პერსონალის წერილობითი ინფორმირება მეთვალყურეობის, მისი მიზნისა და პერსონალის უფლებების შესახებ, პერსონალური მონაცემების დამუშავებასთან დაკავშირებით უნდა გაეცნოთ დამუშავების წესები, რისკები და უსაფრთხოების ზომები. 
ვიდეოთვალთვალის წარმოება თანამშრომლებისთვის განკუთვნილ გამოსაცვლელ ოთახებში არის თანამშრომლების პერსონალური მონაცემების დამუშავების უხეში  დარღევა და მკაფიო უკანონობა. მოცემულ შემთხვევაში შეუძლებელია არსებობდეს გონივრული მიზეზი, რითაც გამართლებული შეიძლება იქნას ეს მოვლენა. 
24 საათიანი უწყვეტი აუდიო მონიტორინგი არ არის მიზნის პროპორციული და არ ეფუძნება ლეგიტიმურ პრინციპებს. ეს მონიტორინგი არღვევს როგორც დასაქმებულების უფლებებს, ასევე იმ პერსონალისა, რომლებიც არ არიან მოლარე-ოპერატორები და ასევე არანაირი სახით არ აქვთ გამოხატული თანხმობა თვალთვალზე. ეს არღვევს პერსონალის კონფიდენცილურობისა და მონაცემთა დაცვის უფლებებს.
ვიდეოთვალთვალის წარმოება უნდა ექვემდებარებოდეს განსაზღვრულ წესებს. ის უნდა მიმდინარეობდეს განსაზღვრული მიზნით მხოლოდ დასაშვებ არეალზე, სამუშაო ადგილზე და ამის შესახებ უნდა მოხდეს თითოეული თანამშრომლის ინფორმირება წერილობით. მნიშვნელოვანია ისიც რომ მისი შენახვა მოხდეს ფაილური სისტემით მხოლოდ გონივრული ვადით.


----------------------------------------------------------------------------------------------

__________________(DOKUMENTEBIS GANADGUREBA, UFLEBAMOSILI PIRISTVIS XELSHEKRULEBIT GADACEMA)

დავალება N7

სამედიცინო დაწესებულება, რომელსაც წელიწადში 70 000-ზე მეტი
პაციენტი ჰყავს, პერიოდულად ანადგურებდა სამედიცინო დოკუმენტაციას.
დოკუმენტაციის დიდი მასშტაბიდან გამომდინარე დაწესებულებამ
კონტრაქტი გააფორმა შპს „პრინტ“-თან და მას დაავალა სამედიცინო
დოკუმენტაციის განადგურება.
1. დაასახელეთ სამი ძირითადი პირობა, რომელსაც გადაცემული
პერსონალური მონაცემების დაცვის მიზნით შპს „პრინტთან“
გაფორმებული ხელშეკრულება უნდა შეიცავდეს?
2. რა ტიპის ზომებს/მექანიზმებს გამოიყენებდით სამედიცინო
დოკუმენტაციის უსაფრთხოების დასაცავად?

-------ტექსტი---------

სამედიცინო მონაცემების კონფიდენციალობის დაცვა სასიცოცხლო პრინციპია. ჯანმრთელობის მდგომარეობის შესახებ ინფორმაცია მიეკუთვნება განსაკუთრებული კატეგორიის მონაცემებს. პაციენტების სამედიცინო ისტორიისა და სხვა პირადი მონაცემების შემცველი დოკუმენტაცია განსაკუთრებით სენსიტიური ხასიათისაა და მისი გასაჯაროება და მესამე პირისთვის გამჟღავნება მონაცემთა სუბიექტის თანხმობის გარეშე დაუშვებელია და უკანონო.
შპს "პრინტ"-თან სამედიცინო დაწესებულების თანამშრომლობისას სამედიცინო დოკუმენტაციის განადგურების მიზნით პერსონალური მონაცემების დაცვის უზრუნველსაყოფად საჭიროა ხელმოწერილი ხელშეკრულება შეიცავდეს რამდენიმე მნიშვნელოვან პუნქტს როგორებიცაა: კონფიდენციალურობა, უსაფრთხო განადგურების პროცედურების განსაზღვრა, მონაცემთა დაცვის რეგულაციებთან შესაბამისობა. 
ხელშეკრულებაში ხაზგასმით უნდა იყოს გამოკვეთილი კონფიდენციალურობის პუქნტი, რომელიც შპს "პრინტს" დაავალდებულებს მკაცრად იქნას დაცული მონაცემთა კონფიდენციალურობა და თავიდან იქნას აცილებული დოკუმენტში არსებული ინფორმაციის გამჟღავნება ან მესამე პირებისთვის გაზიარება. უნდა გამოიკვეთოს კონკრეტული ზომები რომლებსაც შპს მიმართავს მაგალითად ავტორიზებულ პერსონალზე წვდომის შეზღუდვას, სივრცის განსაზღვრა სადაც შეინახება მნიშვნელოვანი საბუთები და ა.შ.
აუცილებელია ხელშეკრულებაში აღნიშნული იყოს ის პროცედურები რომლის შედეგადაც მოხდება დოკუმენტაციის უსაფრთხოდ და შეუქცევადად განადგურება. განადგურების ტექნიკები მაგალითად დაქუცმაცება ძალიან მცირე ზომაზე, დაწვა ან თუ ელექტრონული ფორმის დოკუმენტებია სხვა გზების განსაზღვრა რაც იძლევა გარანტიას რომ სენსიტიური ინფორმაციის მქონე დოკუმენტების აღდგენა და გასაჯაროება შეუძლებელი იქნება.
მკაფიოდ უნდა იქნას ნაჩვენები ის, რომ ყველა პრცედურა მონაცემთა დაცვის რეგულაციების შესაბამისობით უნდა განხორციელდეს. ყურადღება უნდა იქნას გამახვილებული იმაზე რომ საქმე ეხება განსაკუთრებული კატეგორიის მონაცემებს. უნდა განადგურდეს უკლებლივ ყველა დოკუმენტი და არ უნდა მოხდეს მისი შინაარსის დამუშავება, ასევე განადგურების პროცესი უნდა განხორციელდეს გონივრულ ვადაში და არ უნდა მოხდეს ინფორმაციის დიდი დროით შენახვა. იმ შემთხვევაში თუ მხდება მონაცემთა დაცვის შესახებ კანონის დარღვევა აუცილებლად უნდა ეცნობოს სამედიცინო დაწესებულებას. ასევე დაწესებულებას საშუალება უნდა ჰქონდეს პერიოდულად შეამოწმოს თუ როგორ და როდის ხდება გადაცემული დოკუმენტაციის განადგურება. 
მოცემული სამედიცინო დოკუმენტაციის უსაფრთხოების დასაცავად და გასანადგურებლად საჭიროა სხვადასხვა ტიპის ზომების/მექანიზმების გამოყენება. უნდა განხორციელდეს მკაცრი წვდომის კონტროლი. მხოლოდ უფლებამოსილ პერსონალს აუთენტიფიკაციის გზით შეეძლოს ინფორმაციასთან წვდომა, შეიძლება გამოყენებული იქნას პაროლები, წვდომის ბარათები ფიზიკური დოკუმენტები შეინახოს დაცულ ოთახებში ხოლო ელექტრონული დოკუმენტაცია დაცულად ვირტუალურ გარემოში. მოხდეს თანამშრომელთა მუდმივი გადამზადება და დატრენინგება რათა ეცნობოთ მონაცემთა დამუშავების წესებსა და შესაძლო დარღვევებზე.  საჭიროა მონაცემთა დაშიფვრაც რათა არაავტორიზებული წვდომის შემთხვეაში გასაღები სიტყვის გარეშე არ მოხდეს წაკითხვა. მონაცემები მხოლოდ გონივრული ვადით უნდა იყოს შენახული განადგურებამდე.  უნდა მოხდეს გეგმის შემუშავება თუ რა პროცედურებს მიმართავენ მონაცემთა დაცვის დარღვევის შემთხვევაში.


----------------------------------------------------------------------------------------------

________(INFORMACIIS DACVIS STANDARTEBI)
იურიდიული კომპანიის მონაცემთა ბაზის გამართულ ფუნქციონირებაზე და მის ორგანიზაციულ-ტექნიკურ უსაფრთხოებაზე ზრუნვა საკმაოდ კომპლექსური საკითხია და მოითხოვს ფიზიკური, ტექნიკური და პროცედურული ნაბიჯების გადადგმას. დამატებით გსათვალისწინებელი ფაქტორია ისიც რომ ბაზა შეიცავს განსაკუთრებული კატეგორიის მონაცემებსაც.
პირველ რიგში ინფორმაცია დაცული უნდა იყოს ფიზიკურად. უნდა განხორციელდეს წვდომის კონტროლი მონიტორინგი იმაზე თუ ვის ექნება სამუშაო სივრცესა და სასერვერო ოთახში ყოფნის ნებართვა. სივრცეებში  დაშვება უნდა მოხდეს სპეციალური ბარათებით ან/და სამკერდე ნიშნებით რათა უზრუნველყოფილი იქნეს არაავტორიზებული შესვლის შეზღუდვა და ასევე მათი მოძრაობის დაკვირვება. სერვერულ ოთახში ოხდეს კამერების დაყენება. სენსიტიური შინაარსის მქონე  ფიზიკური დოკუმენტის არსებობის შემთხვევაში მისი შენახვა მოხდეს დაცულ სივრცეში, ავტორიზებული წვდომითა და გონივრული ვადით და როცა აღარ იქნება საჭიროება განადგურდეს. 
მნიშვნელოვანია ტექნიკური უსაფრთხოების საკითხების სწორად იდენტიფიცირება და გათვალისწინება. უნდა განხორციელდეს მოანცემთა დაშიფვრა და გადაცემა დაშიფრული საკომუნიკაციო არხების უზრუნველყოფა.წვდომის კონტროლი ავტოორიზებული პერსონალისთვის მონაცემებზე წვდომის შესაზღუდად, რათა ყველა თანამშრომელს ჰქონდეს მისი პოზიციის შესაბამისი წვდომა ამა თუ იმ მონაცემზე. კონტროლდებოდეს ავტორიზაციის პროცესი, რომელ თანამშრომელს რა დროს რა ინფორმაციაზე ჰქონდა წვდომა და რა სახის უფლებეი ჰქონდა მინიჭებული ამ დროს. დამატებითი უსაფრთხოებისთვის გამოყენებული უნდა იყოს რთული პაროლები (უკეთესი იქნება თუ მათი დაგენერირება მოხდება სპეციალური პროგრამის საშუალებით). განსაკუთრებული ყურადღება უნდა მიენიჭოს ქსელის უსაფრთხოებას რათა არ მოხდეს გარეშე პირის მიერ მოცემულ ინფორმაციაზე წვდომა, მისი მოპარვა შეცვლა ან წაშლა, ამისთვის კი საჭიროა firewall-ისა და IDS-ის დაყენება რათა კიბერშეტევებისგან ვიყოთ დაცული. გამოყენებული უნდა იყოს უსაფრთხო HTTPS პროტოკოლი. აუცილებელია სისტემის აქტიური განახლება.  შემუშავებული უნდა იყოს გონივრული პერიოდი რა დროშიც მოხდება მონაცემთა შენახვა და შემდეგ მათი განადგურება. უნდა მოხდეს მონაცემთა მინიმიზაცია მხოლოდ საჭირო მონაცემების შეგროვება და შენახვა.  
ადვოკატები, დირექტორები, ბუღალტერები და კანცელარიის თანამშრომლები ყველა უნდა იყვნენ უზრუნველყოფილი საჭრო ინფორმაციით. მათ უნდა ჩაუტარდეთ შეხვედრები მონაცემთა კონფიდენციალობის დაცვის, განსაკუთრებული კატეგორიის პერსონალურ მონაცემთა დამუშვებისა დაშენახვის  საკითხებთან დაკავშირებით, რათა დაინახონ ის მკაფიო საზღვრები, რომლებიც არ უნდა დაარღვიონ. მათ უნდა ეცნობოთ ყველა შესაძლო რისკის შესახებ, მათ შორის გაუფრთხილებლობით დაშვებულ შეცდომებზე, ფიშინგზე, და ა.შ. ასევე უნდა იცოდნენ, თუ როგორ მოახდინონ საფრთხის იდენტიფიცირება და შემდეგ მასზე დროული შეტყობინება. უნდა მოხდეს ბაზის რეგულარული მონიტორინგი და მასში პოტენციური საფრთხეების აღმოჩენისა და აღმოფხვრის მიზნით. წინასწარ უნდა იყოს შემუშავებული ინციდენტზე რეაგირების გეგმა  იმ ნაბიჯების ერთობლიობა რომელიც განხორციელდება საფრთხის შემთხვევაში მაგალითად საფრთხის აღმოფხვრის მცდელობები, შესაბამის ორგანიზაციებთან და მონაცემთა სუბიექტთან ურთიერთობის ეტაპები.
ზემოთ აღნიშნული ზომების მიღება აუცილებელია მოცემული იურიდიული კომპანიის მონაცემთა ბაზის  პერსონალურ მონაცემთა დაცვის კანონებთან შესაბამისობაში ყოფნისა და გამართული ფუნქციონირებისათვის.

----------------------------------------------------------------------------------------------

________(MONACEMTA DAMUSHAVEBIS DARGVEVEBI DA TANXMOBIS TEQSTI)
დოკუმენტში მკაფიოდ არ არის მითითებული თუ მონაცემთა სუბიექტის რომელი მონაცემები დამუშავდება, რა რაოდენობით და რა ვადით მოხდება ეს.  მითიეთებული უნდა იყოს შეგროვებული მონაცემების ტიპები და როდემდე იქნება ეს მონაცემები შენახული.
‘’კომპანია X დაამუშავებს თქვენს პერსონალურ მონაცემებს კონკრეტულად კი დამუშავდება თქვენი სახელი, გვარი, ასაკი, პ/ნ , ტელეფონის ნომერი, საბანკო რეკვიზიტები, მისამართი, ელფოსტის მისამართი. მონაცემების დამუშვება მოხდება მიზნის პროპორციული ვადითა და რაოდენობით და ამ პერიოდის გასვლის შემდეგ ან პირადი ანგარიშის გაუქმების შემთხვევაში თქვენი პირადი მონაცემები წაიშლება სრულიად.’’
მკაფიოდ არ არის განმარტებული ის მიზნები რისთვისაც შეიძლება იყოს პერსონალური ინფორმაცია გამოყენებული.
‘’კომპანია X თქვენს პერსონალურ მონაცემებს შეგროვების შემდეგ გამოიყენებს იმისთვის რომ დადგინდეს თქვენი ვინაობა და ასაკი. ინფორმაცია მისამართის შესახებ აუცილებელია, რათა შეკვეთა მოგიტანოთ ადგილზე , მობილურის ნომერი თქვენთან დასაკავშირებლად, ელფოსტა კი შეძენის დასადასტურებლად და ,მასთან დაკავშირებული საკითხების დასაზუსტებლად.“
არ არის დაწვრილებითი ინფორმაცია იმის შესახებ თუ რა ზომებს იყენებს კომპანია პერსონალურ მონაცემთა დასაცავად. მაგალითად რამდენად დაცულია ის ადგილი, სადაც მონაცემები ინახება ან ვის და რა ფორმით შეიძლება ჰქონდეს წვდომა ამ მონაცემებზე. ხდება თუ არა ფსევდონიმიზაცია ან გამოყენებული არის თუ არა ჟურნალის სისტემა. 
‘’კომპანია X უზრუნველყოფს, რომ მონაცემები იყოს შენახული უსაფრთხოდ  პერსონალზე წვდომის შეზღუდვით, ფაილური სისტემის გამოყენებითა და საიდენტიფიკაციო პაროლების დანერგვით. აღირიცხება მონაცემთა მოთხოვნისა და დამუშავების შემთხვევები. გამოყენებული იქნება ფსევდონიმიზაცია. რეგულარულად განხორციელდება შიდა ზედამხვედველობა. უზრუნველყოფილი იქნება მონაცემთა დაცვის სტანდარტებთან შესაბამისობა. ‘’

-------------------------------------------------------------------------------------------




---------------------------------------------------------------------------------------------






❑ინფორმაციული უსაფრთხოება – საქმიანობა, რომელიც
უზრუნველყოფს ინფორმაციისა და ინფორმაციული
სისტემების წვდომის, ერთიანობის, ავთენტიფიკაციის,
კონფიდენციალურობისა და განგრძობადი მუშაობის დაცვას.

❑კრიტიკული ინფორმაციული სისტემა − ინფორმაციული
სისტემა, რომლის უწყვეტი ფუნქციონირება მნიშვნელოვანია
ქვეყნის თავდაცვისათვის ან/და ეკონომიკური
უსაფრთხოებისათვის, სახელმწიფო ხელისუფლების ან/და
საზოგადოების ნორმალური ფუნქციონირებისათვის.

❑კრიტიკული ინფორმაციული სისტემის სუბიექტი −
სახელმწიფო ან მუნიციპალიტეტის ორგანო ან
დაწესებულება, იურიდიული პირი, რომლის ინფორმაციული
სისტემის უწყვეტი ფუნქციონირება მნიშვნელოვანია ქვეყნის
თავდაცვისთვის ან/და ეკონომიკური უსაფრთხოებისთვის,
სახელმწიფო ხელისუფლების ან/და საზოგადოებრივი
ცხოვრების შენარჩუნებისთვის.

❑ინფორმაციული აქტივი − ყველა ინფორმაცია და ცოდნა
რომლებიც ღირებულია კრიტიკული ინფორმაციული
სისტემის სუბიექტისათვის.

❑კონფიდენციალური ინფორმაცია - ინფორმაცია, რომლის
კონფიდენციალურობის, მთლიანობის ან ხელმისაწვდომობის
ხელყოფას, სავარაუდოდ, მოჰყვება კრიტიკული
ინფორმაციული სისტემის სუბიექტის ფუნქციებისათვის
მნიშვნელოვანი ზიანი.

❑კიბერსივრცე – სივრცე, რომლის განმასხვავებელი
ნიშანია ელექტრონული მოწყობილობებისა და
ელექტრომაგნიტური სპექტრის გამოყენება ქსელით
დაკავშირებული სისტემებისა და დამხმარე ფიზიკური
ინფრასტრუქტურის მეშვეობით მონაცემთა შენახვისათვის,
შეცვლისათვის ან გაცვლისათვის.

❑კიბერშეტევა – ქმედება, როდესაც ელექტრონული
მოწყობილობა ან/და მასთან დაკავშირებული ქსელი ან
სისტემა გამოიყენება კრიტიკულ ინფორმაციულ სისტემაში
შემავალი სისტემების, ქონების ან ფუნქციების მთლიანობის
დარღვევის, შეფერხების ან განადგურების ან ინფორმაციის
უკანონოდ მოპოვების გზით.

❑კომპიუტერული ინციდენტი − ქმედება, რომელიც
ხორციელდება ინფორმაციული ტექნოლოგიის გამოყენებით
და იწვევს ან მიზნად ისახავს ინფორმაციის
კონფიდენციალურობის, მთლიანობის ან ხელმისაწვდომობის
დარღვევას.

❑პერსონალური მონაცემი - არის ნებისმიერი ინფორმაცია, 
რომელიც უკავშირდება იდენტიფიცირებად ან იდენტიფიცირებულ
ფიზიკურ პირს.

❑პერსონალური მონაცემით შესაძლებელია მოხდეს როგორც პირდაპირი 
ასევე არაპირდაპირი იდენტიფიცირება.

❑ამა თუ იმ ინფორმაციის პერსონალურ მონაცემად მიჩნევისათვის მნიშვნელოვანია
ინდივიდუალურად შეფასდეს რა სახის ინფორმაციაა ხელმისაწვდომი, ვის აქვს
ინფორმაციაზე წვდომის შესაძლებლობა, რამდენად მარტივია ინფორმაციაზე წვდომა
და შესაძლებელია თუ არა ზედმეტი ძალისხმევის გარეშე, მარტივად ინფორმაციის
დაკავშირება მონაცემთა სუბიექტთან.


ინფორმაცია პერსონალურ მონაცემებს შეიცავს, თუ მასში პირი:
❑იდენტიფიცირებული, ან იდენტიფიცირებადია;
❑არ არის იდენტიფიცირებული, მაგრამ შესაძლებელია ამ
ინფორმაციის საფუძველზე მისი გამორჩევა, რაც იძლევა
მონაცემთა სუბიექტის დადგენის შესაძლებლობას შემდგომი
ძიების მეშვეობით

მონაცემთა კატეგორიები და ტიპები/სახეები:
❑ჩვეულებრივი კატეგორიის.
❑განსაკუთრებული კატეგორიის (მაგ: ბიომეტრიული, გენეტიკური).


განსაკუთრებული კატეგორიის მონაცემები:
❑ რასობრივი, ეთნიკური კუთვნილება
❑ ნასამართლობა
❑ ჯანმრთელობის მდგომარეობა
❑ სქესობრივი ცხოვრება, სექსუალური ორიენტაცია
❑ რელიგიური/ფილოსოფიური მრწამსი
❑ პოლიტიკური, რელიგიური ან სხვა შეხედულება
❑ სხვა


ბიომეტრიული მონაცემი:
❑ თითის ანაბეჭდი
❑ თვალის ფერადი გარსი
❑ თვალის ბადურის გარსი (თვალის ბადურის გამოსახულება)
❑ სახის მახასიათებელი
❑ სხვა


❑ გენეტიკური მონაცემი - უნიკალური და მუდმივი მონაცემი
გენეტიკური მემკვიდრეობის ან/და დნმ-ის კოდის შესახებ.



მონაცემთა მოდიფიკაცია:
❑ ანონიმიზაცია/დეპერსონალიზება
❑ფსევდონიმიზაცია
❑ნამდვილობის დადგენა (authentication)


❑ მონაცემთა სუბიექტი - ფიზიკური პირი, 
რომლის შესახებ მონაცემიც მუშავდება.


❑გარდაცვლილი პირის პერსონალური მონაცემების
დამუშავებისას უნდა გამოვიყენოთ სპეციალური წესები!

❑სახელის, სქესის, დაბადების და გარდაცვალების თარიღების დამუშავება 
შესაძლებელია კანონით გათვალისწინებული საფუძვლის არსებობის მიუხედავად.

გარდაცვლილ პირთა პერსონალური მონაცემების დამუშავება დასაშვებია:
❑ გარდაცვლილის მშობლის, შვილის, შვილიშვილის ან მეუღლის
თანხმობით ან თუ გარდაცვალებიდან გასულია 30 წელი;
❑მემკვიდრეობასთან დაკავშირებული უფლების რეალიზაციისათვის;
❑ისტორიული, სტატისტიკური და კვლევითი მიზნებისათვის.


❑ მონაცემთა დამუშავება - მონაცემების მიმართ განხორციელებული ნებისმიერი ქმედება
(შენახვა, მოპოვება, გადაცემა, შეგროვება, გასაჯაროება და სხვა).


❑მონაცემთა ავტომატური დამუშავება გულისხმობს ქმედებებს, რომლებიც
ხორციელდება „მონაცემთა მიმართ სრულად ან ნაწილობრივ ავტომატური
საშუალებებით.

❑მონაცემთა დაცვა ეხება პერსონალური მონაცემების დამუშავებას
არაავტომატურ ფაილურ სისტემაში სპეციალური სტრუქტურის მქონე
საქაღალდეში.


❑ მონაცემთა დამმუშავებელი (თანადამმუშავებლები) - პერსონალურ მონაცემებს
ამუშავებს უშუალოდ ან უფლებამოსილი პირის მეშვეობით და განსაზღვრავს
პერსონალური მონაცემების დამუშავების მიზანსა და საშუალებებს.

❑ უფლებამოსილი პირი - პერსონალურ მონაცემებს ამუშავებს მონაცემთა
დამმუშავებლისათვის ან მისი სახელით.

❑ მიმღები - ნებისმიერი პირი, რომლისთვისაც მჟღავნდება პერსონალური
მონაცემები.

❑ მომხმარებელი - ფიზიკური ან იურიდიული პირი/საჯარო დაწესებულება.

❑ მესამე მხარე - ფიზიკური ან იურიდიული პირი, მონაცემთა სუბიექტის,
დამმუშავებლის, უფლებამოსილი პირის ან იმ პირის გარდა, რომელსაც აქვს
პერსონალურ მონაცემთა დამუშავების უფლება დამმუშავებლის ან
უფლებამოსილი პირის პირდაპირი დავალებით.


❑ უკანონო დამუშავებამ შესაძლოა გამოიწვიოს:
ფინანსური/მორალური ზიანი
ჩაგვრა/შევიწროება
დანაშაული
უკანონო დამუშავებამ შესაძლოა გამოიწვიოს:
სხვა არასასურველი შედეგები


❑ თანხმობა, როგორც პერსონალურ მონაცემთა დამუშავების სამართლებრივი
საფუძველი, უნდა იყოს ნებაყოფლობითი, ინფორმირებული და კონკრეტული და
მკაფიოდ გამოხატავდეს დამუშავებაზე თანხმობის სურვილს.


❑ განსაკუთრებული კატეგორიის მონაცემთა 
დამუშავება საჭიროებს მკაფიოდ გამოხატულ
თანხმობას!

❑  მონაცემთა სუბიექტს აქვს გაცემული თანხმობის გამოხმობის/გამოთხოვის
შესაძლებლობა. გამოხმობა ყველა შემთხვევაში არ იწვევს დამუშავების შეწყვეტას/შეჩერებას!


ევროკავშირის მონაცემთა დაცვის ზოგადი რეგულაციის (GDPR) ერთ-ერთი
მთავარი მახასიათებელი მისი ექსტრატერიტორიული მოქმედების ხასიათია.
კერძოდ, რეგულაცია შესაძლოა ევროკავშირის ტერიტორიის გარეთ არსებულ
მონაცემთა დამმუშავებელსა თუ უფლებამოსილ პირზე გავრცელდეს შემდეგ
შემთხვევებში:
❑ პერსონალური მონაცემების დამუშავება მონაცემთა დამმუშავებლის ან
უფლებამოსილი პირის დაწესებულების მიერ ევროკავშირში განხორციელებული
საქმიანობის ფარგლებში, იმის მიუხედავად, დამუშავება ევროკავშირში ხდება თუ არა;
❑ ევროკავშირში მყოფი მონაცემთა სუბიექტების პერსონალური მონაცემების
დამუშავება დამმუშავებლის ან უფლებამოსილი პირის მიერ, რომელიც არ არის
დაფუძნებული ევროკავშირის ტერიტორიაზე, თუ დამუშავების პროცესი
უკავშირდება ევროკავშირში მყოფი სუბიექტებისათვის საქონლის ან მომსახურების
შეთავაზებას მიუხედავად იმისა, მოითხოვს თუ არა ეს მონაცემთა სუბიექტებთან
ანგარიშსწორებას;
❑ ევროკავშირში მყოფი მონაცემთა სუბიექტების პერსონალური მონაცემების
დამუშავება დამმუშავებლის ან უფლებამოსილი პირის მიერ, რომელიც არ არის
დაფუძნებული ევროკავშირის ტერიტორიაზე, როდესაც დამუშავების პროცესი
უკავშირდება მონაცემთა სუბიექტების ქცევის მონიტორინგს, თუ ქცევას ადგილი აქვს
ევროკავშირის ტერიტორიაზე;
❑ პერსონალური მონაცემების დამუშავება, როცა დამმუშავებელი არ არის
დაფუძნებული ევროკავშირში, მაგრამ დაფუძნებულია ისეთ ადგილას, სადაც წევრი
სახელმწიფოს კანონი ვრცელდება საერთაშორისო საჯარო სამართლის მოქმედების
შედეგად.


თუ ევროკავშირს გარეთ რეგისტრირებულ ორგანიზაციაზე ვრცელდება რეგულაცია, მან
უნდა დანიშნოს წარმომადგენელი ევროკავშირში!
წარმომადგენლის დანიშვნის ვალდებულებისგან თავისუფლდებიან:
❑ საჯარო უწყებები;
❑ ის ორგანიზაციები, რომლებიც იშვიათად (ცალკეულ შემთხვევებში) ამუშავებენ
ევროკავშირში მყოფი პირების პერსონალურ მონაცემებს, დიდი მოცულობით არ
ამუშავებენ განსაკუთრებული კატეგორიის მონაცემებს და დამუშავება დიდი
ალბათობით არ შეუქმნის საფრთხეს ინდივიდთა უფლებებს.


ძირითადი მარეგულირებელი აქტები
(საქართველო):
❑ საქართველოს კონსტიტუცია
❑ ადამიანის უფლებათა და ძირითად თავისუფლებათა დაცვის კონვენცია
❑ პერსონალური მონაცემების ავტომატური დამუშავებისას ფიზიკური
პირების დაცვის შესახებ ევროპის საბჭოს კონვენცია (108)
❑ საქართველოს კანონი „პერსონალურ მონაცემთა დაცვის შესახებ


კანონის მოქმედების სფერო:
❑ საქართველოს ტერიტორიაზე ავტომატური/ნახევრად ავტომატური და
არაავტომატური საშუალებით მონაცემთა დამუშავება.
❑ საქართველოს დიპლომატიური წარმომადგენლობის და საკონსულო
დაწესებულებების მიერ მონაცემთა დამუშავება.
❑ საქართველოს ტერიტორიაზე არსებული ტექნიკური საშუალებების
გამოყენებით მონაცემთა დამუშავება.


კანონით რეგულირებული ძირითადი საკითხები:
❑ ცნებები
❑ მოქმედების არეალი და გამონაკლისები
❑ დამუშავების პრინციპები და საფუძვლები
❑ დამუშავების სპეციალური სახეები (მარკეტინგი, ვიდეოთვალთვალი,
ბიომეტრული მონაცემების დამუშავება, მონაცემთა უცხო ქვეყანაში
გადაცემა და სხვა)
❑ უფლებამოსილი პირის მეშვეობით დამუშავება
❑ მონაცემთა სუბიექტის უფლებები და დამმუშავებლის ვალდებულებები
❑ პერსონალურ მონაცემთა დაცვის სამსახურის უფლებამოსილებები
❑ ფარული საგამოძიებო მოქმედებების ჩატარებისა და ელექტრონული
კომუნიკაციის მაიდენტიფიცირებელ მონაცემთა ცენტრალურ ბანკში
განხორციელებული აქტივობების კონტროლი
❑ პერსონალურ მონაცემთა დაცვის სფეროში ჩადენილი
სამართალდარღვევები.


საჯარო ინფორმაციის გაცემა და პერსონალური მონაცემების დაცვა
საქართველოს ზოგადი ადმინისტრაციული კოდექსის მიხედვით:
❑ საჯარო დაწესებულება ვალდებულია სათანადო წერილობითი თხოვნის საფუძველზე სხვა
საჯარო დაწესებულებაზე ცნობის სახით გასცეს მასთან დაცული პერსონალური მონაცემები
ან კომერციულ საიდუმლოებას მიკუთვნებული ინფორმაცია, რომელიც აუცილებელია
საჯარო დაწესებულებისათვის საკითხის გადასაწყვეტად, თუ იგი წარუდგენს იმ პირის
წერილობით თანხმობას, რომლის პერსონალურ მონაცემებს ან კომერციულ საიდუმლოებას
წარმოადგენს შესაბამისი ინფორმაცია.
❑ ყველას აქვს უფლება იცოდეს საჯარო დაწესებულების იმ სახელმწიფო და საჯარო
მოსამსახურეთა ვინაობა და სამსახურებრივი მისამართი, რომელთაც უკავიათ თანამდებობა
ან ევალებათ საჯარო ინფორმაციის გასაიდუმლოება ან საზოგადოებასთან ურთიერთობა და
მოქალაქეთათვის ინფორმაციის მიწოდება.



ინდივიდუალური ან/და მხარეთა მიერ დადგენილი
წესები:
❑ ხელშეკრულება
❑ შეთანხმება
❑ აქტი
❑ საზედამხედველო ორგანოს ნებართვა
❑ სასამართლოს გადაწყვეტილება
❑ შინაგანაწესი, პოლიტიკა ან/და სხვა შიდა რეგულაციები



მონაცემთა კანონის შესაბამისად დამუშავებისთვის აუცილებელია:
❑ დამუშავების სამართლებრივი საფუძველი.
❑ დამუშავების პრინციპები.
ეს ორი უზრუნველჰყოფს მონაცემთა სუბიექტის უფლებების დაცვის გარანტიას.
მონაცემები უნდა დამუშავდეს კანონიერად, მონაცემთა სუბიექტის ღირსების შეულახავად!


დამუშავების პრინციპები:
❑ღირსების შეულახავად
❑კანონიერი მიზნით
❑სამართლიანად, კანონიერად
❑მიზნის პროპორციული მოცულობით
❑მიზნის პროპორციული ვადით
❑გამჭვირვალობა
❑უსაფრთხოება და კონფიდენციალობა
❑მინიმიზება


დაუშვებელია მონაცემების შემდგომი დამუშავება
თავდაპირველ მიზანთან შეუთავსებელი მიზნით!
გამონაკლისია:
❑ საჯარო ინტერესი
❑ კვლევითი/ისტორიული მიზნები
❑ სტატისტიკის წარმოების მიზნით



❑ მონაცემები უნდა დამუშავდეს სხვა
გონივრული/ალტერნატიული და ნაკლებ შემზღუდავი
საშუალებების არარსებობისას, მხოლოდ კონკრეტული
აუცილებლობის დრო!
❑ მონაცემები ნამდვილი და ზუსტი უნდა იყოს და
საჭიროების შემთხვევაში, უნდა განახლდეს!
❑მონაცემები უნდა დამუშავდეს სამართლიანად,
რისკებზე ინფორმირებით, ეთიკური პრინციპების
დაცვით
❑მონაცემები უნდა დამუშავდეს გამჭვირვალედ,
ცნობილი უნდა იყოს მონაცემთა დამუშავების წესები,
რისკები, უსაფრთხოების ზომები და რისკები! 
❑მონაცემები შესაძლებელია შეინახოს მხოლოდ იმ
ვადით რაც აუცილებელია დამუშავების მიზნის
მისაღწევად!
❑დამმუშავებელი ანგარიშვალდებულია მონაცემთა
სუბიექტის, საზოგადოების და სახელმწიფოს წინაშე!


მინიმიზება :
❑ რეალური საჭიროების განსაზღვრა
❑ არასაჭირო ინფორმაციის გაფილტრვა
❑ შესაბამისი/რელევანტური მონაცემების გამოყენება


მონაცემების უსაფრთხოებისთვის აუცილებელია
ორგანიზაციულ-ტექნიკური ზომების მიღება!
მიღებული ზომები უნდა იყოს რეალური და ადეკვატური. ამისთვის
გასათვალისწინებელია:
❑ მონაცემების ბუნება
❑ პოტენციური საფრთხეები
❑ მონაცემებზე წვდომის მქონე პირთა წრე
❑ თანამედროვე გამოწვევები


აუცილებელია:
❑ კანონშესაბამისობის დადასტურების შესაძლებლობა
❑ მონაცემთა დაცვის ოფიცრის დანიშვნა
❑ მონაცემების დამუშავების შემთხვევების (განსაკუთრებით გამჟღავნების)
აღრიცხვა
❑ მონაცემთა დაცვის სტანდარტების გათვალისწინება ახალი პროდუქტის ან
მომსახურების შექმნისას (by design) და მონაცემთა დაცვა პირველად
პარამეტრად (by default);



მონაცემთა დამუშავების საფუძვლები:
❑თანხმობა
❑სასიცოცხლო ინტერესები
❑სამართლებრივი ვალდებულება
❑საჯარო ინტერესი
❑მესამე პირის/დამმუშავებლის კანონიერი ინტერესი
❑სახელშეკრულებო ურთიერთობა


❑თანხმობა არის სურვილის ნებაყოფლობითი, კონკრეტული,
ინფორმირებული და მკაფიო გამოხატულება, გადმოცემული განცხადებით
ან ნათელი და აქტიური ქმედებით, რომლითაც შესაბამისი პირი აცხადებს
თანხმობას თავისი პერსონალური მონაცემების დამუშავებაზე

❑სასიცოცხლო ინტერესები:
 არსებითად მნიშვნელოვანი ინტერესების არსებობა (სიცოცხლე,
ჯანმრთელობა და მსგავსი)
• სხვა საფუძვლით დამუშავების შეუძლებლობა
• უმეტესწილად, მონაცემთა სუბიექტს არ შეუძლია ნების გამოვლენა

❑სამართლებრივი ვალდებულება:
• კანონით გათვალისწინებული შემთხვევა
• კანონმდებლობით დაკისრებული მოვალეობების შესრულება 
(ვრცელდება საჯარო და კერძო სექტორზეც!)

❑საჯარო ინტერესები:
დამუშავება კანონიერია, თუ ეს აუცილებელია საჯარო ინტერესის
სფეროში შემავალი ამოცანების ან მონაცემთა დამმუშავებლისთვის
მინიჭებული ოფიციალური უფლებამოსილების შესასრულებლად.

❑დამმუშავებლის/მესამე პირის კანონიერი
ინტერესები:
• კანონით დაცული ინტერესი, რომელიც აღმატებული უნდა იყოს
მონაცემთა სუბიექტის უფლებებისა და თავისუფლებების დაცვის
ინტერესზე.
• აუცილებელია ბალანსი ინტერესებსა და ფუნდამენტურ უფლებებს
შორის!

❑სახელშეკრულებო ურთიერთობა - მონაცემთა დამუშავება იმ ხელშეკრულების 
შესასრულებლად (ან წინასახელშეკრულებო ზომების მისაღებად), 
რომლის მხარეც არის მონაცემთა სუბიექტი.



❑განსაკუთრებული კატეგორიის მონაცემების დამუშავება აკრძალულია!
❑გამონაკლისია თუ:
• არსებობს მონაცემთა სუბიექტის მკაფიო თანხმობა დამუშავებაზე;
• მონაცემებს ამუშავებს არაკომერციული ორგანიზაცია, კერძოდ, კანონიერი
საქმიანობისას პოლიტიკური, ფილოსოფიური, რელიგიური ან
პროფესიული კავშირის მიზნებით და იმ პირობით, რომ დამუშავება ეხება
მხოლოდ მის მოქმედ ან ყოფილ წევრებს, რომელთაც მუდმივი კავშირი აქვთ
ორგანიზაციასთან, მისი ამოცანებიდან გამომდინარე;
• დამუშავება მოიცავს ისეთ მონაცემებს, რომლებიც თვითონ სუბიექტმა
საჯაროდ გამოაქვეყნა;
❑გამონაკლისია თუ:
დამუშავება აუცილებელია შემდეგი მიზნებისთვის:
• დამმუშავებლის ან მონაცემთა სუბიექტის მოვალეობებისა და კონკრეტული
უფლებების განხორციელება, დასაქმების, სოციალური უსაფრთხოების ან
სოციალური დაცვის კონტექსტში;
• მონაცემთა სუბიექტის ან სხვა ფიზიკური პირის სასიცოცხლო ინტერესების
დაცვა (როდესაც მონაცემთა სუბიექტს არ შეუძლია თანხმობის გაცემა);
• სამართლებრივი მოთხოვნის დადგენა, შესრულება ან დაცვა ანდა
სასამართლო საქმისწარმოება;
• პრევენციული მედიცინა ან შრომითი უსაფრთხოების დაცვა: დასაქმებულის
სამუშაო შესაძლებლობათა შეფასება; სამედიცინო დიაგნოზის დასმა; ჯანდაცვა ან
სოციალური დაცვა; ასევე, აღნიშნული სფეროსა და შესაბამისი მომსახურების
მართვა ევროკავშირის ან წევრი სახელმწიფოს კანონმდებლობისა თუ სამედიცინო
სფეროს სპეციალისტთან დადებული ხელშეკრულების საფუძველზე;
• საჯარო ინტერესებისათვის არქივირება, სამეცნიერო/ისტორიული კვლევა ან
სტატისტიკის წარმოება;
• საჯარო ინტერესი საზოგადოებრივი ჯანდაცვის სფეროში;
• მნიშვნელოვანი საჯარო ინტერესი.




❑მონაცემთა უსაფრთხოების დასაცავად აუცილებელია
შესაბამისი ორგანიზაციულ-ტექნიკური ზომების მიღება:
• პერსონალურ მონაცემთა ფსევდონიმიზაცია და დაშიფვრა;
• დამუშავების სისტემებისა და სერვისების მუდმივი
კონფიდენციალობა, ხელშეუხებლობა, ხელმისაწვდომობა და
მოქნილობა;
• ფიზიკური ან ტექნიკური ინციდენტის შემთხვევაში, პერსონალურ
მონაცემთა წვდომისა და ხელმისაწვდომობის დროული აღდგენა;
• დამუშავების უსაფრთხოების ტექნიკურ და ორგანიზაციულ
საშუალებათა ეფექტიანობის რეგულარული შემოწმება და შეფასება
შიდა ორგანიზაციული წესები:
• ყველა თანამშრომლისათვის ინფორმაციის რეგულარული მიწოდება
მონაცემთა უსაფრთხოების წესებისა და მონაცემთა დაცვის
კანონმდებლობით გათვალისწინებული ვალდებულებების,
განსაკუთრებით, კონფიდენციალობის პირობების შესახებ;
• მონაცემთა დამუშავების საკითხებში პასუხისმგებლობის მკაფიო
გადანაწილება და უფლებამოსილებათა ნათლად ჩამოყალიბება;
• პერსონალურ მონაცემთა გამოყენება მხოლოდ უფლებამოსილ პირთა
მიერ დადგენილი ინსტრუქციების ან ზოგადი წესების შესაბამისად;
• დაცვა მონაცემთა დამმუშავებლის ან უფლებამოსილი პირის
ადგილმდებარეობასა და ტექნიკურ თუ პროგრამულ
უზრუნველყოფაზე წვდომისაგან (მათ შორის, წვდომის ნებართვის
შემოწმება);
• პერსონალურ მონაცემებზე წვდომის ნებართვის გაცემა მხოლოდ
უფლებამოსილი პირის მიერ და შესაბამისი დოკუმენტაციის
საფუძველზე;
• ელექტრონული საშუალებებით პერსონალურ მონაცემებზე წვდომის
ავტომატიზებული წესები (პროტოკოლი) და შიდა საზედამხედველო ორგანოს
მიერ მათი რეგულარული შემოწმება (შესაბამისად, მოთხოვნა დამუშავების ყველა
აქტივობის აღრიცხვის შესახებ);
• მონაცემთა ავტომატიზებული წვდომის გარდა, სხვა ფორმების საგულდაგულოდ
დოკუმენტირებაც, მონაცემთა გაცემის უკანონო ფორმათა არარსებობის
საჩვენებლად;
• თანამშრომელთათვის მონაცემთა დაცვის სათანადო ტრენინგებისა და განათლების
მიწოდება.


❑მონაცემთა უსაფრთხოება
ანგარიშვალდებულება და შესაბამისობის უზრუნველსაყოფად:
• შესაბამისი ჩანაწერების წარმოება (აღრიცხვა);
• მონაცემთა დაცვის ოფიცრის (DPO)დანიშვნა;
• მონაცემთა დაცვის რისკების შეფასება;
• საზედამხედველო ორგანოსთან თანამშრომლობა (შეტყობინება, რეკომენდაცია
და ა.შ.)
• ქცევის კოდექსის შექმნა;
• სერთიფიცირების მექანიზმები.


❑GDPR-ის თანახმად, მონაცემთა დაცვის ოფიცრის დანიშვნა
სავალდებულოა 3 შემთხვევაში:
• როდესაც მონაცემებს ამუშავებს სახელმწიფო უწყება ან ორგანო;
• მონაცემთა დამმუშავებლის ან უფლებამოსილი პირის ძირითადი
საქმიანობა მოიცავს მონაცემთა სუბიექტების რეგულარულ და
სისტემატურ მონიტორინგს ფართო მასშტაბებით;
• მათი ძირითადი საქმიანობაა განსაკუთრებული კატეგორიის
მონაცემთა ფართომასშტაბიანი დამუშავება ან პირის ნასამართლობასა
და სისხლის სამართლის დანაშაულთან დაკავშირებული მონაცემების
დამუშავება.



❑მონაცემთა დაცვის სტანდარტების გათვალისწინება ახალი პროდუქტის ან
მომსახურების შექმნისას (data protection by design) - მონაცემთა
დამმუშავებელმა უნდა გაითვალისწინოს ტექნიკის ბოლოდროინდელი
მიღწევები, განხორციელების ხარჯები, პერსონალურ მონაცემთა
დამუშავების ბუნება, მოცულობა და მიზანი, ასევე, მონაცემთა სუბიექტის
უფლებათა დარღვევის რისკები და მათი სიმძიმე


❑მონაცემთა დაცვა პირველად პარამეტრად (data protection by default)- მონაცემთა
დამმუშავებელსა და უფლებამოსილ პირს მოეთხოვებათ ისეთი ტექნიკური და
ორგანიზაციული ზომების გატარება და დანერგვა, რომლებიც ითვალისწინებს
პერსონალურ მონაცემთა დაცვისთვის შექმნილ საფრთხეებს მონაცემთა დამუშავების
ყველა ეტაპზე.



სხვა სპეციალური წესები:
❑ვიდეოთვალთვალი
❑ბიომეტრიული მონაცემების დამუშავება
❑პირდაპირი მარკეტინგი
❑შესვლა/გასვლის აღრიცხვა
❑მონაცემების ტრანსსასაზღვრო გადაცემა




❑ვიდეოთვალთვალი (ქუჩა, დაწესებულებები, საცხოვრებელი)
• განსაზღვრული მიზნები
• ინფორმირება
• დასაშვები არეალი
• სამუშაო ადგილი
• ფაილური სისტემა
❑ვიდეოთვალთვალის განხორციელება დაუშვებელია
გამოსაცვლელ ოთახებსა და ჰიგიენისათვის განკუთვნილ
ადგილებში!


❑ბიომეტრიული მონაცემების დამუშავება (საჯარო სექტორი)
• დაწესებულების მიერ ბიომეტრიულ მონაცემთა დამუშავება შეიძლება
მხოლოდ პირის უსაფრთხოებისა და საკუთრების დაცვის
მიზნებისათვის, აგრეთვე საიდუმლო ინფორმაციის გამჟღავნების
თავიდან აცილების მიზნით, თუ ამ მიზნების სხვა საშუალებით
მიღწევა შეუძლებელია ან დაკავშირებულია არაპროპორციულად დიდ
ძალისხმევასთან.
• პირადობის გაცემა
• საზღვრის კვეთა.


❑ბიომეტრიული მონაცემების დამუშავება (კერძო სექტორი)
• ბიომეტრიულ მონაცემთა დამუშავება შეიძლება მხოლოდ იმ
შემთხვევაში, თუ ეს აუცილებელია საქმიანობის განხორციელების,
უსაფრთხოებისა და საკუთრების დაცვის, აგრეთვე საიდუმლო
ინფორმაციის გამჟღავნების თავიდან აცილების მიზნებისთვის, თუ ამ
მიზნების სხვა საშუალებით მიღწევა შეუძლებელია ან
გაუმართლებლად დიდ ძალისხმევას საჭიროებს.
• მონაცემთა გამოყენებამდე მონაცემთა დამმუშავებელმა პერსონალურ
მონაცემთა დაცვის სამსახურს და მონაცემთა სუბიექტს უნდა
მიაწოდოს ინფორმაცია მიზნისა და მონაცემთა დასაცავად მიღებული
უსაფრთხოების ზომების შესახებ.



❑პირდაპირი მარკეტინგი
• მონაცემების კატეგორია (საჯარო ინფორმაცია ან/და მხოლოდ
სახელი, მის., ელ.ფოსტა, ტელ.; ფაქსი)
• მონაცემების მოპოვების წყარო (საჯარო, წერილობით
თანხმობა, უკვე შეგროვებული)
• უარის თქმის უფლება და მექანიზმი



❑შესვლა/გასვლის აღრიცხვა
• მონაცემები (სახელი, საიდენტიფიკაციო დოკუმენტის ნომერი
და სახე, მისამართი, შესვლისა და გასვლის თარიღები და დრო,
ასევე შენობაში შესვლისა და შენობიდან გასვლის მიზეზები)
• შენახვის ვადა (არაუმეტეს 3 წელი)


❑მონაცემების ტრანსსასაზღვრო გადაცემა
მონაცემთა სხვა სახელმწიფო სა და საერთაშორისო
ორგანიზაციისათვის გადაცემა შეიძლება იმ შემთხვევაში, თუ
სახეზეა:
• დამუშავების საფუძველი
• უსაფრთხოების გარანტიები
• საერთაშორისო ხელშეკრულება
• ხელშეკრულება მხარეთა შორის (სამსახურის ნებართვის
აუცილებლობა)



❑მონაცემთა დამმუშავებელი - საჯარო დაწესებულება, ფიზიკური ან
იურიდიული პირი, რომელიც ინდივიდუალურად ან სხვებთან ერთად
განსაზღვრავს პერსონალურ მონაცემთა დამუშავების მიზნებსა და
საშუალებებს, უშუალოდ ან უფლებამოსილი პირის მეშვეობით
ახორციელებს მონაცემთა დამუშავებას.

❑ უფლებამოსილი პირი არის ფიზიკური ან იურიდიული პირი,
რომელიც პერსონალურ მონაცემებს ამუშავებს
„დამმუშავებლის“ სახელით, დამმუშავებლისთვის ან/და მისი
დავალებით;

❑ უფლებამოსილი პირი დამმუშავებელი ხდება, თუ იგი
განსაზღვრავს მონაცემთა დამუშავების საშუალებებსა და
მიზნებს;

❑ იურიდიული პირის თანამშრომელი არ არის არც
უფლებამოსილი პირი და არც დამმუშავებელი.


განსხვავება:
❑დამმუშავებელი - იურიდიული ან
ფიზიკური პირი, რომელიც
განსაზღვრავს დამუშავების მიზნებსა
და საშუალებებს.
❑უფლებამოსილი პირი- იურიდიული
ან ფიზიკური პირი, რომელიც
მონაცემებს ამუშავებს
დამმუშავებლის სახელით, მისთვის
ან/და მისი დავალებით, მკაცრად
განსაზღვრული ინსტრუქციების
საფუძველზე.
❑მაგალითი: კომპანია Sunshine-ის დირექტორი გადაწყვეტს, რომ
მონაცემები თავისი მომხმარებლების შესახებ მართოს Cloudy-მ -
მონაცემთა „ღრუბლის“ საშუალებით შენახვის სპეციალისტმა. Sunshine
რჩება მონაცემთა დამმუშავებლად, ხოლო Cloudy Company -
უფლებამოსილ პირად, ვინაიდან, კონტრაქტის შესაბამისად, Cloudy-ს
მხოლოდ Sunshine-ის მომხმარებელთა მონაცემების გამოყენების უფლება
აქვს, ამ უკანასკნელის მიერ განსაზღვრული მიზნებით.


❑
• დამმუშავებელი
• უფლებამოსილი პირი
• მონაცემთა სუბიექტი
• მიმღები
• თანამშრომელი
• მესამე მხარე

❑სპეციალური სამართლებრივი ვალდებულებები:
• კანონით პირდაპირ გათვალისწინებული შემთხვევა
• კანონმდებლობით დაკისრებული მოვალეობების
შესრულება
• საჯარო ინტერესი

❑დამუშავების სპეციფიკა
•  სახელმწიფოს სპეციალური უფლებამოსილება
•  დელეგირების შესაძლებლობა
•  ადმინისტრაციული და კერძოსამართლებრივი
ხელშეკრულებების გაფორმების საკითხი
•  პერსონალურ მონაცემთა დაცვის ოფიცრის (DPO) დანიშვნის
ვალდებულება


❑ საჯარო დაწესებულება ვალდებულია სათანადო წერილობითი თხოვნის საფუძველზე სხვა
საჯარო დაწესებულებაზე ცნობის სახით გასცეს მასთან დაცული პერსონალური მონაცემები
ან კომერციულ საიდუმლოებას მიკუთვნებული ინფორმაცია, რომელიც აუცილებელია
საჯარო დაწესებულებისათვის საკითხის გადასაწყვეტად, თუ იგი წარუდგენს იმ პირის
წერილობით თანხმობას, რომლის პერსონალურ მონაცემებს ან კომერციულ საიდუმლოებას
წარმოადგენს შესაბამისი ინფორმაცია.
❑ საჯარო ინფორმაციის გაცემის ვალდებულება
❑ ყველას აქვს უფლება იცოდეს საჯარო დაწესებულების იმ სახელმწიფო და საჯარო
მოსამსახურეთა ვინაობა და სამსახურებრივი მისამართი, რომელთაც უკავიათ თანამდებობა
ან ევალებათ საჯარო ინფორმაციის გასაიდუმლოება ან საზოგადოებასთან ურთიერთობა და
მოქალაქეთათვის ინფორმაციის მიწოდება


უფლებამოსილი პირი ვალდებულია:
❑ აღრიცხოს დამუშავებასთან დაკავშირებული ყველა ქმედება, რითაც
დაადასტურებს რეგულაციით დაწესებული ვალდებულებების
შესრულებას;
❑ გაატაროს სათანადო ტექნიკური და ორგანიზაციული ღონისძიებები
დამუშავების უსაფრთხოების უზრუნველსაყოფად (მონაცემთა დაცვის
ოფიცრის დანიშვნა გარკვეულ სიტუაციებში და მონაცემთა
უსაფრთხოების ნებისმიერი დარღვევის შეტყობინება
დამმუშავებლისათვის და სხვა);


❑ უფლებამოსილი პირი ვალდებულია არ გასცდეს
დავალების/კონტრაქტის ფარგლებს.
❑ დაუშვებელია, უფლებამოსილმა პირმა მონაცემთა დამუშავების
უფლება სხვა პირს მონაცემთა დამმუშავებლის თანხმობის გარეშე
გადასცეს.
❑ დაუშვებელია უფლებამოსილი პირის მიერ ნებისმიერი სხვა მიზნით
მონაცემთა შემდგომი დამუშავება.

❑ დაუშვებელია მონაცემთა დამუშავების შესახებ ხელშეკრულების
დადება, თუ, უფლებამოსილი პირის საქმიანობიდან ან/და მიზნებიდან
გამომდინარე, არსებობს მონაცემთა არამიზნობრივი დამუშავების
საფრთხე (რეპუტაცია, გამოცდილება).
❑ უფლებამოსილი პირი ვალდებულია მოთხოვნისთანავე გადასცეს
მონაცემთა დამმუშავებელს მის ხელთ არსებული მონაცემები.
❑ უფლებამოსილი პირი ვალდებულია დამუშავების შესახებ კონტაქტის
გაუქმების/შეწყვეტის შემთხვევაში დაუბრუნოს მონაცემები
დამმუშავებელს.


უფლებამოსილ პირთან გაფორმებული
ხელშეკრულება
უნდა მოიცავდეს:
❑ დამუშავების არსს, ბუნებას, მიზანსა და ხანგრძლივობას, ასევე, პერსონალური
მონაცემების ტიპსა და მონაცემთა სუბიექტების კატეგორიებს;
❑ მონაცემთა დამმუშავებლისა და უფლებამოსილი პირის უფლება-მოვალეობებს;
❑ მოთხოვნები კონფიდენციალობასა და უსაფრთხოებასთან დაკავშირებით.
❑ ასეთი კონტრაქტის არარსებობა არღვევს მონაცემთა
დამმუშავებლის ვალდებულებას, წარმოადგინოს
წერილობითი დოკუმენტი საერთო პასუხისმგებლობების
შესახებ, და ექვემდებარება სანქციის დაწესებას!


❑ მონაცემთა დამმუშავებელსა და უფლებამოსილ პირს შორის კონტრაქტი მათი
ურთიერთობის აუცილებელი ელემენტია და, ამასთანავე, სამართლებრივი
მოთხოვნაც


❑კაზუსის ამოხსნა:
ზოგადი მიმოხილვა:
• მნიშვნელოვანი ინფორმაციის იდენტიფიცირება
• ძირითადი პრობლემის იდენტიფიცირება
• კანონიერი და უკანონო ქმედებების თანმიმდევრული შეფასება
• არგუმენტაცია და დასაბუთება
• დასკვნა და შეჯამება


კაზუსის ამოხსნა:
❑ დამუშავდა თუ არა მონაცემები?
❑ რა ფორმით და რომელი მონაცემი?
❑ ვინ არის დამმუშავებელი?




❑მონაცემთა სუბიექტებისა და დამმუშავებლების უფლებამოსილებათა შორის
დისბალანსის შესამცირებლად, ფიზიკურ პირებს გარკვეული უფლებები ენიჭებათ,
რათა მეტად შეძლონ თავიანთი პერსონალური მონაცემების დამუშავების
კონტროლი.



❑მონაცემთა სუბიექტის უფლებები:
• ინფორმაციის მიღების უფლება
• ინფორმაციის მოთხოვნის
უფლება/მონაცემებზე წვდომის უფლება
• მონაცემების წაშლის უფლება
• თანხმობის გამოხმობის უფლება
• გასაჩივრების უფლება
• პორტირების უფლება
•დაბლოკვის უფლება
•მოსაზრების დაფიქსირების უფლება
•დამატების და განახლების უფლება
•მონაცემების გასწორების უფლება
•დამუშავების პროცესში ადამიანური
რესურსების ჩართვის მოთხოვნის
უფლება


❑ინფორმაციის მიღების უფლება
დამმუშავებლებს ეკისრებათ ვალდებულება, რომ პერსონალური მონაცემების
შეგროვებისას მონაცემთა სუბიექტს მიაწოდონ ინფორმაცია დაგეგმილი დამუშავების
შესახებ, რაც უზრუნველყოფს მონაცემთა სამართლიან და გამჭვირვალე დამუშავებას.
• ინფორმაციის შინაარსი
• ინფორმაციის მიწოდების ვადა
• ინფორმაციის მიწოდების გზა/მეთოდი


❑მონაცემებზე წვდომის უფლება
თითოეულ ფიზიკურ პირს აქვს უფლება, მოთხოვნისთანავე მიიღოს
ინფორმაცია საკუთარი პერსონალური მონაცემების დამუშავებაზე.
ეს ინფორმაცია მონაცემთა სუბიექტს უნდა გადაეცეს იოლად
აღსაქმელი ფორმით.
• დამუშავების მიზანი და საფუძველი
• მონაცემთა კატეგორია
• რა გზით შეგროვდა მონაცემები
• ვისზე გაიცა მონაცემი
• დამმუშავებლის ვინაობა
• უფლებები
• დამუშავების ვადა
• ავტომატური დამუშავების ლოგიკა/კრიტერიუმები
! ასლის მიწოდების ვალდებულება



❑მონაცემების გასწორების უფლება
• აუცილებელია მცდარი პერსონალური მონაცემების გასწორება
ყოველგვარი ზედმეტი დაყოვნების გარეშე.
• მონაცემთა დამმუშავებელს უფლება აქვს, მოითხოვოს
შესაძლო უზუსტობის დამადასტურებელი მტკიცებულება.
ამგვარი მოთხოვნა არ უნდა აკისრებდეს მონაცემთა სუბიექტს
მტკიცების არაგონივრულ ტვირთს ან აფერხებდეს მისი
მონაცემების გასწორების შესაძლებლობას.

❑მონაცემთა წაშლის/დავიწყების უფლება
თითოეულ პირს უფლება აქვს, მოითხოვოს არაზუსტი, მცდარი ან
უკანონოდ დამუშავებული მონაცემების წაშლა.

❑მონაცემთა დაბლოკვის უფლება
მონაცემთა სუბიექტებს ენიჭებათ უფლება, დროებით
შეუზღუდონ დამმუშავებელს თავიანთი პერსონალური
მონაცემების დამუშავება, თუ:
• სადავოა მონაცემების სიზუსტე
• განიხილება მონაცემთა კანონიერების საკითხი
• მოანცემები საჭიროა სამართლებრივი მოთხოვნის
    შესასრულებლად ან დასაცავად

❑მონაცემთა პორტირების (გადატანის) უფლება
მონაცემთა სუბიექტებს ენიჭებათ მონაცემთა პორტირების
უფლება, თუკი დამმუშავებლისათვის მიწოდებული
პერსონალური მონაცემები მუშავდება ავტომატიზებული
საშუალებით, თანხმობის საფუძველზე, ან პერსონალური
მონაცემების დამუშავება აუცილებელია სახელშეკრულებო
ვალდებულების შესასრულებლად და ხორციელდება ავტომატური
საშუალებით

❑მონაცემთა დამუშავების შეწყვეტის უფლება
• პირდაპირი მარკეტინგი
• ავტომატური დამუშავება
• სამეცნიერო/სტატისტიკური/კვლევითი/ისტორიული მიზნით
დამუშავება


❑ადამიანური რესურსების გამოყენების მოთხოვნის უფლება
მონაცემთა სუბიექტები არ უნდა დაექვემდებარონ
მხოლოდ ავტომატიზებულ გადაწყვეტილებებს,
რომლებსაც შეიძლება ჰქონდეს სამართლებრივი ან მსგავსი
მნიშვნელოვანი შედეგი.
(საკრედიტო ბიუროების მაგალითი)


❑უფლების შეზღუდვის საფუძვლები:
დგინდება შიდა/ეროვნული კანონმდებლობით!
საქართველოს კანონმდებლობით:
სუბიექტის უფლებები შეიძლება შეიზღუდოს, თუ ამ უფლებების
რეალიზაციამ შეიძლება საფრთხე შეუქმნას:
• სახელმწიფო უსაფრთხოების ან თავდაცვის ინტერესებს;
• საზოგადოებრივი უსაფრთხოების ინტერესებს;
• დანაშაულის გამოვლენას, გამოძიებასა და აღკვეთას;
• ქვეყნის მნიშვნელოვან ფინანსურ ან ეკონომიკურ ინტერესებს;
• მონაცემთა სუბიექტისა და სხვათა უფლებებსა და
თავისუფლებებს.


❑უფლების დაცვის გარანტიები
• კომპენსაცია
• სანქციები
• საჩივრის შეტანა
• სასამართლოსთვის მიმართვა
• ზიანის ანაზღაურება
• შიდა ორგანიზაციული მექანიზმები


❑ზედამხედველობა
• სასამართლო
• საზედამხედველო ორგანო 
• შიდა ორგანიზაციული მექანიზმი


❑სასამართლო(ზედამხედველობა)
• სისხლის სამართლის კოლეგია
• ადმინისტრაციული/სამოქალაქო სამართლის
კოლეგია
• საკონსტიტუციო სასამართლო
• ადამიანის უფლებათა ევროპული სასამართლო


❑შიდაორგანიზაციული მექანიზმები(ზედამხედველობა)
• საჩივრის/პრეტენზიის შესაძლებლობა
• უსაფრთხოების პოლიტიკა/წერები და პირობები
• დისციპლინური დევნა

❑საზედამხედველო ორგანო(ზედამხედველობა)
• პერსონალურ მონაცემთა დაცვის სამსახური:
პერსონალურ მონაცემთა დაცვის სამსახური
ზედამხედველობს საქართველოში პერსონალურ
მონაცემთა დაცვის მარეგულირებელი კანონმდებლობის
შესრულებას და ახორციელებს მონაცემთა დამუშავების
კანონიერებაზე კონტროლს.


❑ პერსონალურ მონაცემთა დაცვის სამსახურის უფლებამოსილება:
• განცხადების განხილვა
• ინსპექტირება
• კონსულტაციების გაცემა
• საგანმანათლებლო საქმიანობა

❑ თუ საქმიანობის პროცესში სამსახური მიიჩნევს, რომ
არსებობს დანაშაულის ნიშნები, იგი ვალდებულია აცნობოს
უფლებამოსილ სახელმწიფო ორგანოს.


❑უსაფრთხოების პოლიტიკა:
• დასაქმებული პირების შეზღუდვა
კონფიდენციალურობის ვალდებულებით.
• მონაცემთა დაცვასთან
დაკავშირებული შიდა რეგულაციების
შემოღება და მათ შესრულებაზე მონიტორინგი.
• მონაცემებზე წვდომისშეზღუდვა და 
წვდომის დონეების განსაზღვრა.
• შესაბამისი ორგანიზაციულ-
ტექნიკური ზომების მიღება
• ელექტრონული მონაცემების მიმართ
შესრულებული მოქმედებების აღრიცხვა.



❑ კანონის დაცვის და აღსრულების ძირითადი მექანიზმები
•დამოუკიდებელი ზედამხედველობა
•საზედამხედველო ორგანოთა თანამშრომლობა 
•ევროკავშირის მონაცემთა დაცვის საბჭო


❑ საზედამხედველო ორგანოები ციფრული ეპოქის
დამკვირვებლები (watchdogs) არიან. ევროკავშირში
დამოუკიდებელი საზედამხედველო ორგანოების არსებობა
პერსონალურ მონაცემთა დაცვის უფლების ერთ-ერთ
ყველაზე მნიშვნელოვან ელემენტად მიიჩნევა.
❑ დამოუკიდებელი საზედამხედველო ორგანო მონაცემთა
სუბიექტისთვის პირველი საკონტაქტო პირია.


❑საზედამხედველო ორგანოს აქვს კონკრეტული უფლებამოსილებები და
ამოცანები, მათ შორის:
• შიდასახელმწიფოებრივ დონეზე მონაცემთა დაცვის კონტროლი და
ხელშეწყობა;
• კონსულტაცია მონაცემთა სუბიექტებისა და დამმუშავებლებისათვის,
ასევე, ხელისუფლებისა და მთლიანად საზოგადოებისათვის;
• საჩივრების/განცხადებების განხილვა და მონაცემთა სუბიექტის დახმარება
მონაცემთა დაცვის უფლების შესაძლო დარღვევებისას;
• დამმუშავებლებისა და უფლებამოსილი პირების ზედამხედველობა.



❑საზედამხედველო ორგანოს შესაბამისი კომპეტენცია და უფლებამოსილებები:
• კონსულტაციის გაწევა
• სტანდარტული წესების/დოკუმენტების დადგენა
• გამოიკვლიოს კონკრეტული ოპერაციები და ჩაერიოს პროცესში
• სრული ხელმისაწვდომობა ინფორმაციაზე/დოკუმენტებზე
• სანქციების და მითითებების უფლება; სასამართლოსთვის
მიმართვის უფლება


❑სრული დამოუკიდებლობა საზედამხედველო ორგანოს მიერ საკუთარი
ფუნქციებისა და უფლებამოსილებების განხორციელებისას გულისხმობს, რომ:
•  თითოეული საზედამხედველო ორგანოს წევრები უნდა იყვნენ
თავისუფალნი პირდაპირი თუ ირიბი ჩარევისგან და არ
მოითხოვონ/მიიღონ მითითებები გარეშე პირთაგან;
•  თითოეული საზედამხედველო ორგანოს წევრებმა, ინტერესთა
კონფლიქტის თავიდან აცილების მიზნით, თავი შეიკავონ ნებისმიერი
ქმედებისგან, რომელიც არ შეესაბამება მათ ვალდებულებებს;


•  წევრმა სახელმწიფოებმა საზედამხედველო ორგანო უზრუნველყონ
ადამიანური, ტექნიკური და ფინანსური რესურსებით, ასევე, შენობითა და
ინფრასტრუქტურით - საკუთარი ფუნქციებისა და უფლებამოსილებების
ეფექტიანად განხორციელებისათვის;
•  წევრმა სახელმწიფოებმა უზრუნველყონ, რომ საზედამხედველო ორგანომ
თვითონ შეარჩიოს საკუთარი თანამშრომლების შემადგენლობა;
•  თითოეულმა წევრმა სახელმწიფომ საზედამხედველო ორგანოს ფინანსური
კონტროლი იმგვარად განახორციელოს, რომ არ შეიზღუდოს მისი
დამოუკიდებლობა. საზედამხედველო ორგანოს უნდა ჰქონდეს ცალკე
წლიური ბიუჯეტი, რომელიც იქნება საჯარო და უზრუნველყოფს მის
სათანადო ფუნქციონირებას

❑მონაცემთა დამმუშავებლისა და უფლებამოსილი პირის აქტივობები
ხშირად კვეთს საზღვარს, თვითონ დამუშავება კი გავლენას ახდენს
რამდენიმე წევრ სახელმწიფოში მყოფ მონაცემთა სუბიექტებზე, ამის
გათვალისწინებით აქტუალური ხდება კომპეტენციათა გადანაწილება
და სხვა საზედამხედველო ორგანოს შორის თანამშრომლობა.

❑ წევრ სახელმწიფოს ეძლევა უფლება, მონაცემთა დაცვის საკუთარი
კანონმდებლობა გამოიყენოს სხვა წევრ სახელმწიფოში
რეგისტრირებული დამმუშავებლის მიმართ, თუკი ის „შესაბამისი
წევრი სახელმწიფოს ტერიტორიაზე სტაბილურად ორგანიზებული
დაწესებულების მეშვეობით, რეალურად ეწევა თუნდაც მინიმალურ
ეფექტიან საქმიანობას მონაცემთა დამუშავების კუთხით.“


❑რეგულაცია ადგენს „ერთი ფანჯრის პრინციპს“ და მოიცავს დებულებებს,
რომლებიც სავალდებულოს ხდის სხვადასხვა საზედამხედველო ორგანოს
შორის თანამშრომლობას.
საერთაშორისო საქმეებზე ეფექტიანი თანამშრომლობისთვის, GDPR ადგენს
წამყვანი საზედამხედველო ორგანოს შექმნის ვალდებულებას, მონაცემთა
დამმუშავებლის ან უფლებამოსილი პირის ძირითადი ან ერთადერთი
ადგილსამყოფელის მიხედვით. წამყვანი საზედამხედველო ორგანო,
რომელიც საერთაშორისო საქმეებზე მუშაობს, მონაცემთა დამმუშავებლისა
და უფლებამოსილი პირის ერთადერთი მარეგულირებელია საერთაშორისო
დამუშავების პროცესში და კოორდინაციას უწევს სხვა საზედამხედველო
ორგანოებთან თანამშრომლობას, კონსენსუსის მისაღწევად. თანამშრომლობა
მოიცავს ინფორმაციის გაცვლას, ურთიერთდახმარებას მონიტორინგისა და
გამოძიების პროცესში, ასევე, შესასრულებლად სავალდებულო
გადაწყვეტილებათა მიღებას.



❑რეგულაცია ადგენს „ერთი ფანჯრის პრინციპს“ და მოიცავს დებულებებს,
რომლებიც სავალდებულოს ხდის სხვადასხვა საზედამხედველო ორგანოს
შორის თანამშრომლობას.
საერთაშორისო საქმეებზე ეფექტიანი თანამშრომლობისთვის, GDPR ადგენს
წამყვანი საზედამხედველო ორგანოს შექმნის ვალდებულებას, მონაცემთა
დამმუშავებლის ან უფლებამოსილი პირის ძირითადი ან ერთადერთი
ადგილსამყოფელის მიხედვით. წამყვანი საზედამხედველო ორგანო,
რომელიც საერთაშორისო საქმეებზე მუშაობს, მონაცემთა დამმუშავებლისა
და უფლებამოსილი პირის ერთადერთი მარეგულირებელია საერთაშორისო
დამუშავების პროცესში და კოორდინაციას უწევს სხვა საზედამხედველო
ორგანოებთან თანამშრომლობას, კონსენსუსის მისაღწევად. თანამშრომლობა
მოიცავს ინფორმაციის გაცვლას, ურთიერთდახმარებას მონიტორინგისა და
გამოძიების პროცესში, ასევე, შესასრულებლად სავალდებულო
გადაწყვეტილებათა მიღებას.



❑ სხვა წევრ სახელმწიფოში არსებულ საზედამხედველო ორგანოს დახმარება
უნდა გაეწიოს მოთხოვნის შემთხვევაში, ზედმეტი დაყოვნების გარეშე და
მოთხოვნიდან არა უგვიანეს ერთი თვის განმავლობაში


❑ მონაცემთა დაცვის საბჭო:
ევროკავშირის მონაცემთა დაცვის საბჭოს შემადგენლობაში
არიან:
❖ თითოეული წევრი სახელმწიფოს საზედამხედველო
ორგანოს ხელმძღვანელი;
❖ ევროკავშირის მონაცემთა დაცვის ზედამხედველი, ან
მათი წარმომადგენლები.
თანმიმდევრულობა: EDPB-ს იურიდიულად სავალდებულო ძალის მქონე
გადაწყვეტილებათა მიღების უფლება აქვს 3 შემთხვევაში, კერძოდ,
როდესაც:
(1) საქმე ეხება საზედამხედველო ორგანოს მართებულ ან დასაბუთებულ
საწინააღმდეგო პროცედურას/უარს „ერთი ფანჯრის პრინციპთან“
დაკავშირებით;
(2) არსებობს ურთიერთსაწინააღმდეგო მოსაზრებები, თუ რომელი
საზედამხედველო ორგანოა წამყვანი;
(3) კომპეტენტური საზედამხედველო უწყება არ ითხოვს/არ იზიარებს
EDPB-ის მოსაზრებას


❑ კონსულტაცია: EDPB კონსულტაციას უწევს კომისიას ევროკავშირში
პერსონალურ მონაცემთა დაცვის ნებისმიერ საკითხზე, მათ შორის:
რეგულაციაში ცვლილების შეტანა; ევროკავშირის იმ კანონმდებლობის
გადახედვა, რომელიც მონაცემთა დამუშავებას შეეხება და, შესაძლოა,
ეწინააღმდეგებოდეს ევროკავშირის მონაცემთა დაცვის წესებს; კომისიის
მიერ შესაბამისობაზე გადაწყვეტილებების მიღება, რაც იძლევა
პერსონალურ მონაცემთა გადაცემის შესაძლებლობას მესამე ქვეყნისთვის
ან საერთაშორისო ორგანიზაციისათვის.


❑ ხელმძღვანელობა/კონსულტაცია: რეგულაციის თანმიმდევრულად
დანერგვისათვის, საბჭო შეიმუშავებს სახელმძღვანელო პრინციპებს,
რეკომენდაციებსა და საუკეთესო პრაქტიკასაც, ასევე, ხელს უწყობს
თანამშრომლობასა და ცოდნის გაზიარებას საზედამხედველო ორგანოთა
შორის. იგი ვალდებულია, რომ მონაცემთა დამმუშავებლებისა თუ
უფლებამოსილი პირების ასოციაციები წაახალისოს ქცევის კოდექსების,
მონაცემთა დაცვის სერტიფიცირების მექანიზმებისა და ბეჭდების
შესაქმნელად.
EDPB-ის გადაწყვეტილებათა გასაჩივრება შესაძლებელია CJEU-ს წინაშე!


❑ ციფრული ეპოქა
მასობრივი თვალთვალი და ტექნოლოგიები, რომლებიც
პერსონალური მონაცემების გლობალური დამუშავების და
ფართომასშტაბიანი წვდომის შესაძლებლობას იძლევა, საფრთხეს
უქმნის პირადი ცხოვრების უფლებას.


❑ ძირითადი გამოწვევები(ციფრული ეპოქა)
• დიდი მონაცემები (Big Data)
• ალგორითმები
• ხელოვნური ინტელექტი


❑  დიდი მონაცემები (Big Data)(ციფრული ეპოქა)
Big Data გულისხმობს მზარდ ტექნოლოგიურ შესაძლებლობას,
რომელიც უკავშირდება ახალი და პროგნოზული ცოდნის
შეგროვებას, დამუშავებას და ამოღებას დიდი ოდენობისა თუ
მოცულობის და ფართო სპექტრის მონაცემებიდან. „დიდი
მონაცემების“ კონცეფცია გულისხმობს როგორც თავად მონაცემებს,
ისე მათ დამუშავებას, მათ შორის რეალურ დროში.



❑ ალგორითმები და ხელოვნური ინტელექტი
AI (Artificial intelligence) მოიაზრებს კომპიუტერული მანქანების
ინტელექტს, რომლებიც „ჭკვიანი აგენტებივით“ იქცევიან. ნებისმიერ
კომპიუტერულ მანქანას, რომელსაც შესაბამისი პროგრამა აქვს,
შეუძლია თავისი გარემოს აღქმა და ალგორითმების საფუძველზე
მოქმედება.
გადაწყვეტილების მიღების იმიტაციისათვის, თანამედროვე
ტექნოლოგიები და კომპიუტერული პროგრამები იყენებენ
ალგორითმებს, რომელთა საფუძველზეც კომპიუტერული მანქანები
„ავტომატურ გადაწყვეტილებებს“ იღებენ. ალგორითმი არის
გამოთვლის, მონაცემთა დამუშავების, შეფასების, ავტომატური
მსჯელობისა და გადაწყვეტილების მიღების ეტაპობრივი პროცედურა

❑ იმ პროფილების შედარების საფუძველზე, რომლებიც შექმნილია
„დიდი მონაცემების“ ანალიზის ტექნიკით, ვლინდება ერთნაირი
ტენდენციები და დგება პიროვნულ მახასიათებელთა
„კლასტერები“ (კატეგორიები).


❑ • OCEAN-ის მეთოდი
ხდება პიროვნების პროფილირება; განისაზღვრება, რა სჭირდება და
რისი ეშინია მას; როგორ მოიქცევა იგი კონკრეტულ სიტუაციაში და ა.შ.
ეს მონაცემები ივსება დამატებითი ინფორმაციით პიროვნების შესახებ,
რომელიც სხვა წყაროებიდან
მოიპოვება, როგორიცაა: მონაცემთა ბროკერები, სოციალური ქსელები
(მათ შორის, მოწონებული პოსტები და გამოქვეყნებული ფოტოები),
ინტერნეტში მოსმენილი მუსიკა, GPS და მონაცემებზე მონიტორინგი


❑ დამუშავების თანამედროვე ტექნოლოგიების მეშვეობით,
შესაძლებელია:
• დიდი მოცულობის მონაცემების გამოყენება;
• ახალი მონაცემების სწრაფი იმპორტი და რეალურ დროში
დამუშავება მყისიერი რეაგირებისათვის (კომპლექსური
მოთხოვნების დროსაც);
• რამდენიმე და ერთდროული მოთხოვნის დაკმაყოფილება და
სხვადასხვა ტიპის მონაცემების ანალიზი (ფოტოები,
შეტყობინებები და ციფრები).


❑ სარგებელი (ციფრული ეპოქა)
ინოვაციური სერვისები და აპლიკაციები, უკეთესი ჯანდაცვა,
მომხმარებელთა საჭიროებების უკეთ გააზრება და
გაუმჯობესებული ეფექტიანობა. სისხლის სამართლის სფეროში
პროგრესი, ბიზნეს საქმიანობის ეფექტიანობა და სხვა.


❑ რისკები(ციფრული ეპოქა)
რისკები მოიცავს „დიდი მონაცემების“ ბოროტად გამოყენებას
მათ მიერ, ვისაც მასობრივ ინფორმაციაზე მიუწვდება ხელი,
მანიპულაციის, დისკრიმინაციის, ან კონკრეტული ადამიანებისა
თუ მათი ჯგუფების შევიწროებით. უფლებებში ჩარევას და მათ
ხელყოფას.



❑ პრობლემები
• პასუხისმგებლობების განსაზღვრა
• გავლენა მონაცემთა დაცვის პრინციპებზე (მინიმიზება;
მიზნის კონკრეტულობა; სიზუსტე)
• კონკრეტული წესები და უფლებები (ზოგადი რეგულაცია და
სპეციალური წესები)
• ინდივიდუალური კონტროლი (ინფორმირებულობა)


❑ მონაცემთა დაცვის ზოგადი რეგულაციის თანახმად, ფიზიკურ
პირებს უფლება აქვთ, მათზე გადაწყვეტილებები არ მიიღონ
ავტომატური საშუალებებით, მათ შორის, პროფილირებით.
პირადი ცხოვრების ხელშეუხებლობის დაცვის საკითხი
წარმოიშობა მაშინ, როცა მონაცემების დამუშავების შეწყვეტის
მოთხოვნა საჭიროებს ადამიანური რესურსის ჩარევას,
მონაცემთა სუბიექტისთვის მოსაზრების გამოხატვისა და
გადაწყვეტილების გასაჩივრების შესაძლებლობის მიცემას.



❑ სოციალური ქსელები ონლაინ კომუნიკაციის პლატფორმებია,
სადაც ადამიანები რეგისტრირდებიან ან ქმნიან თანამოაზრეთა
ქსელებს. მსოფლიოში ადამიანთა დაახლოებით 63%
ინტერნეტის მომხმარებელია, დაახლოებით 60% კი იყენებს
სოციალურ ქსელებს;
❑ „ნივთების ინტერნეტი“ გულისხმობს ნივთების კავშირს
ინტერნეტსა და ერთმანეთთან.



❑  თუ სოციალური ქსელების მომხმარებელი პერსონალურ მონაცემებს
ამუშავებს „ცალსახად პირადი ან ოჯახური საქმიანობის
ფარგლებში“, მასზე მონაცემთა დაცვის წესები არ ვრცელდება. ეს
მონაცემთა დაცვის ევროპულ კანონმდებლობაში ცნობილია
„ოჯახური საქმიანობის ფარგლებში დაშვებულ გამონაკლისად“.
ზოგ შემთხვევაში, სოციალური ქსელის მომხმარებელი გამონაკლისის
ფარგლებში არ ექცევა.

❑ „ნივთების ინტერნეტი“ (IoT): web 3.0-ის ეპოქა. IoT-ს საშუალებით,
შესაძლებელია ტექნიკის ერთმანეთთან დაკავშირება. IoT ნივთებსა და
ადამიანებს ურთიერთკავშირის შესაძლებლობას აძლევს, რათა მათ
სხვებს გაუზიარონ ინფორმაცია თავიანთი ან/და მათ გარშემო
არსებული მდგომარეობის შესახებ.


❑  განსაკუთრებული მნიშვნელობა ენიჭება ისეთ პრინციპებს,
როგორიცაა თანხმობა, პირადი ცხოვრების
ხელშეუხებლობის/მონაცემთა დაცვის სტანდარტების
გათვალისწინება ახალი პროდუქტის ან მომსახურების
შექმნისას (by Design) და მონაცემთა დაცვა პირველად
პარამეტრად (by Default), ასევე, ფიზიკური პირების
უფლებები.























--------------------------------------------------------------------------------------



❑  მაგალითი: დაუშვებელია ოპერაციის შესახებ სამედიცინო ჩანაწერში
ცვლილების შეტანა ანუ „განახლება“, იმ შემთხვევაშიც კი, თუ
თავდაპირველად მითითებული შედეგები შემდგომ არასწორი
აღმოჩნდება. ასეთ ვითარებაში, ჩანაწერში შესაძლებელია მხოლოდ
შენიშვნების შეტანა, რომლებიც მკაფიოდ უნდა იყოს მონიშნული,
როგორც მოგვიანებით შეტანილი ინფორმაცია.

❑  საზედამხედველო ორგანომ შეისწავლა შსს-ს მიერ პირის
ნასამართლობის შესახებ ინფორმაციის გასაჯაროების
კანონიერება. დადგინდა, რომ ინფორმაციის გასაჯაროების
მომენტში პირს გაქარწყლებული ჰქონდა ნასამართლობა,
შესაბამისად სამინისტროს მიერ გამოქვეყნებული ცნობები არ
იყო ნამდვილი და ზუსტი. სამინისტრო ცნობილ იქნა
დამრღვევად და დაეკისრა ჯარიმა.


❑  უნივერსიტეტის კვლევითი დეპარტამენტი ატარებს ექსპერიმენტს, რომელიც
აანალიზებს 50 სუბიექტის განწყობის ცვლილებას. მოგვიანებით, კვლევის
დეპარტამენტმა აღმოაჩინა, რომ აზრების ელექტრონულად აღრიცხვის შედეგად
მიღებული მონაცემები კიდევ ერთ პროექტსაც გამოადგება. მიზნები იყო
ურთიერთშესაბამისი, უნივერსიტეტს, როგორც მონაცემთა დამმუშავებელს,
შეეძლო, იგივე მონაცემები სხვა ჯგუფის სამუშაოსთვის ისე გამოეყენებინა, თუმცა
მან მაინც აცნობა სუბიექტების ამის შესახებ და ხელახლა სთხოვა ნებართვა.
ამრიგად, უნივერსიტეტი მოიქცა კვლევის ეთიკის კოდექსისა და სამართლიანი
დამუშავების პრინციპების შესაბამისად.


❑ დადგინდა, რომ კომპანიამ გააფრთხილა დასაქმებული სამსახურებრივი ელექტრონული 
საკომუნიკაციო საშუალებების შესაძლო მონიტორინგის შესახებ, ამასთან, მისცა უფლება
აღნიშნული საშუალებები გამოეყენებინათ პირადი მიზნებისათვისაც. არ იყო განსაზღვრული მონიტორინგის ფარგლები და მიზნები, რაც მონაცემთა არაპროპორციული
დამუშავების საფრთხეებს წარმოშობდა. კომპანიას მიეცა შესაბამისი რეკომენდაცია.
დავალება (რას გვეკითხებიან):
გთხოვთ, შეაფასეთ ზემოთ აღწერილ შემთხვევაში მონაცემთა
დამუშავების კანონიერება. თქვენი პასუხები უნდა იყოს არგუმენტირებული,
დასაბუთებული!


❑ თუ დამმუშავებელი ამუშავებს 16 წლამდე პირთა პერსონალურ მონაცემებს
თანხმობის საფუძველზე, ასეთი დამუშავება კანონიერად ჩაითვლება მხოლოდ იმ
შემთხვევაში, თუ თანხმობა გაცემულია/დამუშავება ნებადართულია მშობლის
უფლების მქონე პირის მიერ. შესაძლოა, წევრმა სახელმწიფოებმა ეროვნულ
კანონმდებლობაში უფრო მცირე ასაკი დაადგინონ, თუმცა, არა 13 წელზე
ნაკლები.



❑ შემთხვევა(ფაქტები):
კომპანიაში დასაქმებულია 30 ადამიანი. დასაქმებულები ხშირად აგვიანებენ და ადრე ტოვებენ
სამუშაო ადგილს. კომპანიამ ერთ-ერთი თანამშრომლის, ანანოს მიმართ დაიწყო დისციპლინური წარმოება და სამსახურში სისტემატურად დაგვიანების გამო დააკისრა ჯარიმა 300 ლარის ოდენობით.
იმ მიზნით, რომ ანანოსთვის ჯარიმის დაკისრების ფაქტი სხვა თანამშრომლებისთვისაც
ყოფილიყო მაგალითი და გამოსწორებულიყო სამსახურში დაგვიანების მანკიერი პრაქტიკა,
კომპანიის დირექტორმა ანანოსთვის დისციპლინური სახდელის დაკისრების შესახებ ბრძანება
გამოაკრა სტენდზე, რომელიც განთავსებულია კომპანიის შენობის ცენტრალურ შესასვლელში,
ყველასთვის ხელმისაწვდომ ადგილას. ბრძანებაში მითითებული იყო ანანოს სახელი და გვარი (პირადი ნომრის გარეშე), მისთვის ჯარიმის დაკისრების შესახებ ინფორმაცია, ჯარიმის 
კონკრეტული ოდენობა და დაკისრების საფუძველი.
დავალება (რას გვეკითხებიან):
გთხოვთ, შეაფასეთ ზემოთ აღწერილ შემთხვევაში მონაცემთა
დამუშავების კანონიერება. თქვენი პასუხები უნდა იყოს არგუმენტირებული,
დასაბუთებული!
❑დაცულია მონაცემთა დამუშავების საფუძვლები/პრინციპები?
➢ რა იყო დამუშავების მიზანი? საჭიროება?
➢ საჭირო იყო ყველა მონაცემის დამუშავება?
➢ მიზანი ხომ არ მიიღწეოდა სხვა ფორმით დამუშავების გზით ან/და
უფრო მცირე მოცულობით მონაცემების დამუშავებით?
➢ ანანოს მონაცემების კონფიდენციალობის დაცვა უფრო მნიშვნელოვანი
იყო თუ დამმუშავებლის ინტერესი?
➢ დამუშავებას რა შესაძლო ზიანი შეიძლება მოეტანა ანანოსთვის?
❑ დასკვნა:
კანონიერია მონაცემთა დამუშავება?
დაირღვა ანანოს პერსონალურ მონაცემთა დაცვის
უფლება?


• დამსაქმებლისგან ერთი და იმავე ინფორმაციის სისტემატურად მოთხოვნის
შემთხვევა (უფლების ბოროტად გამოყენების მაგალითი).
• აეროპორტებში თერმოსკრინინგის მიმდინარეობისას ინფორმირების
ვალდებულების შეუსრულებლობის მაგალითი.
• სატელეფონო ნომრის რეალური მფლობელის დადგენის მიზნით
დამატებითი დოკუმენტაციის მოთხოვნის საკითხი.
• ე.წ. მამხილებლების შესახებ ინფორმაციის მოთხოვნის საკითხი
(უფლების შეზღუდვის მაგალითი)




---------------------------------------------------------------------------------------------------



